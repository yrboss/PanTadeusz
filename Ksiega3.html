
<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-2">
<META NAME="konwerter" CONTENT="Ogonki97 1.3">
<META NAME="author" CONTENT="Jarosław Witkowski">
  <META NAME="description" CONTENT="Pan Tadeusz">
<title>Pan Tadeusz-III księga</title>
<STYLE TYPE='text/css'>
<!--
BODY {margin-left: 80pt; margin-right: 1cm}
P {font-size: 10pt; font-family: 'Arial CE', Arial, Helvetica; font-weight: normal}
-->
</STYLE>


</head>
<FONT SIZE="+3" COLOR="#00008B">KSIĘGA III</FONT><BR>
<FONT SIZE="+3" COLOR="#DC143C">Umizgi</FONT><BR>
<FONT COLOR="#228B22"><I><br>
        <A HREF="#wyprawa">Wyprawa</A> Hrabi na sad. - Tajemnicza nimfa <A HREF="#gesi">gęsi</A> pasie. -
        Podobieństwo <A HREF="#grzyb">grzybobrania</A> do przechadzki cieniów
        elizejskich.- <A HREF="#gatunki">Gatunki</A> grzybów.- Telimena w Świątyni
        <A HREF="#dumania">dumania.</A> - Narady tyczące się <A HREF="#posta">postanowienia</A> Tadeusza. -
        Hrabia <A HREF="#pejzaz">pejzażysta</A>. - Tadeusza <A HREF="#uwagi">uwagi</A> malarskie nad
        drzewami i obłokami. - Hrabiego myśli <A HREF="#sztuka">o sztuce</A>. -
        <A HREF="#dzwon">Dzwon</A>. - <A HREF="#bilet">Bilecik.</A> - <A HREF="#niedz">Niedźwiedź,</A> Mospanie!<br>
</I></FONT>        <br>
       
        <br>
<BR>
Hrabia wracał do siebie, lecz konia wstrzymywał,<BR>
Głową coraz w tył kręcił, w ogród się wpatrywał;<BR>
I raz mu się zdawało, że znowu z okienka<BR>
Błysnęła tajemnicza, bieluchna sukienka,<BR>
I coś lekkiego znowu upadło z wysoka,<BR>
I przeleciawszy cały ogród w mgnieniu oka,<BR>
Pomiędzy zielonymi świeciło ogórki:<BR>
Jako promień słoneczny, wykradłszy się z chmurki,<BR>
Kiedy śród roli padnie na krzemienia skibę<BR>
Lub śród zielonej łąki w drobną wody szybę.<BR>
<A NAME="wyprawa"><BR>
Hrabia zsiadł z konia, sługi odprawił do domu,<BR>
</A>A sam ku ogrodowi ruszył po kryjomu;<BR>
Dobiegł wkrótce parkanu, znalazł w nim otwory<BR>
wcisnął się po cichu, jak wilk do obory;<BR>
Nieszczęściem, trącił krzaki suchego agrestu.<BR>
Ogrodniczka, jak gdyby zlękła się szelestu,<BR>
Oglądała się wkoło, lecz nic nie spostrzegła;<BR>
Przecież ku drugiej stronie ogrodu pobiegła.<BR>
A Hrabia bokiem, między wielkie końskie szczawie,<BR>
Między liście łopuchu, na rękach, po trawie,<BR>
Skacząc jak żaba, cicho, przyczołgał się blisko,<BR>
Wytknął głowę, i ujrzał cudne widowisko.<BR>
W tej części sadu rosły tu i ówdzie wiśnie,<BR>
Śród nich zboże w gatunkach zmieszanych umyślnie:<BR>
Pszenica, kukuruza, bób, jęczmień wąsaty,<BR>
Proso, groszek, a nawet krzewiny i kwiaty.<BR>
Domowemu to ptastwu taki ochmistszyni<BR>
Wymyśliła ogródek: sławna gospodyni,<BR>
Zwała się Kokosznicka, z domu Jendykowi-<BR>
czówna; jej wynalazek epokę stanowi<BR>
W domowym gospodarstwie; dziś powszechnie znany,<BR>
Lecz w owych czasach jeszcze za nowość podany,<BR>
Przyjęty pod sekretem od niewielu osób,<BR>
Nim go wydał kalendarz, pod tytułem: Sposób<BR>
Na jastrzębie i kanie, albo nowy środek<BR>
Wychowywania drobiu - był to ów ogrodek.<BR>
<BR>
Jakoż zaledwie kogut, co odprawia warty,<BR>
Stanie i nieruchomie dzierżąc dziób zadarty,<BR>
I głowę grzebieniastą pochyliwszy bokiem,<BR>
Aby tym łacniej w niebo mógł celować okiem,<BR>
Dostrzeże wiszącego jastrzębia śród chmury,<BR>
Krzyknie: zaraz w ten ogród chowają się kury,<BR>
Nawet gęsi i pawie, i w nagłym przestrachu<BR>
Gołębie, gdy nie mogą schronić się na dachu.<BR>
<BR>
Teraz w niebie żadnego nie widziano wroga,<BR>
Tylko skwarzyła słońca letniego pożoga,<BR>
Od niej ptaki w zbożowym ukryły się lasku;<BR>
Tamte leżą w murawie, te kąpią się w piasku.<BR>
<BR>
Śród ptaszych głów sterczały główki ludzkie małe,<BR>
Odkryte; włosy na nich krótkie, jak len białe;<BR>
Szyje nagie do ramion, a pomiędzy nimi<BR>
Dziewczyna głową wyższa, z włosami dłuższymi;<BR>
Tuż za dziećmi paw siedział i piór swych obręcze<BR>
Szeroko rozprzestrzenił w różnofarbną tęczę,<BR>
Na której główki białe, jak na tle obrazku,<BR>
Rzucone w ciemny błękit, nabierały blasku,<BR>
Obrysowane wkoło kręgiem pawich oczu<BR>
Jak wiankiem gwiazd, świeciły w zbożu jak w przezroczu,<BR>
Pomiędzy kukuruzy złocistymi laski<BR>
I angielską trawicą posrebrzaną w paski,<BR>
I szczyrem koralowym, i zielonym ślazem,<BR>
Których kształty i barwy mieszały się razem,<BR>
Niby krata ze srebra i złota pleciona,<BR>
A powiewna od wiatru jak lekka zasłona<BR>
<BR>
Nad gęstwą różnofarbnych kłosów i badylów<BR>
Wisiała jak baldakim jasna mgła motylów<BR>
Zwanych babkami, których poczwórne skrzydełka,<BR>
Lekkie jak pajęczyna, przejrzyste jak szkiełka,<BR>
Gdy w powietrzu zawisną, zaledwie widome,<BR>
I chociaż brzęczą, myślisz, że są nieruchome.<BR>
<BR>
Dziewczyna powiewała podniesioną w ręku</A><BR>
Szarą kitką, podobną do piór strusich pęku,<BR>
Nią zdała się oganiać główki niemowlęce<BR>
Od złotego motylów deszczu, - w drugiej ręce<BR>
Coś u niej rogatego, złocistego świeci,<BR>
Zdaje się, że naczynie do karmienia dzieci,<BR>
Bo je zbliżała dzieciom do ust po kolei,<BR>
Miało zaś kształt złotego rogu Amaltei.<BR>
<BR>
Tak zatrudniona, przecież obracała głowę<BR>
Na pamiętne szelestem krzaki agrestowe,<BR>
Nie widząc, że napastnik już z przeciwnej strony<BR>
Zbliżył się, czołgając się jak wąż przez zagony;<BR>
Aż wyskoczył z łopuchu; spójrzała, - stał blisko,<BR>
O cztery grzędy od niej, i kłaniał się nisko.<BR>
Już głowę odwróciła i wzniosła ramiona,<BR>
I zrywała się lecieć jak kraska spłoszona,<BR>
I już lekkie jej stopy wionęły nad liściem,<BR>
Kiedy dzieci, przelękłe podróżnego wniściem<BR>
I ucieczką dziewczyny, wrzasnęły okropnie;<BR>
Posłyszała, uczuła, że jest nieroztropnie<BR>
Dziatwę małą, przelękłą i samą porzucić:<BR>
Wracała wstrzymując się, lecz musiała wrócić,<BR>
Jak niechętny duch, wróżka przyzwany zaklęciem,<BR>
Przybiegła z najkrzykliwszym bawić się dziecięciem,<BR>
Siadła przy nim na ziemi, wzięła je na łono,<BR>
Drugie głaskała ręką i mową pieszczoną;<BR>
Aż się uspokoiły, objąwszy w rączęta<BR>
Jej kolana i tuląc główki jak pisklęta<BR>
Pod skrzydło matki. Ona rzekła: "Czy to pięknie<BR>
Tak krzyczeć? czy to grzecznie? Ten pan was się zlęknie<BR>
Ten pan nie przyszedł straszyć; to nie dziad szkaradny,<BR>
To gość, dobry pan, patrzcie tylko, jaki ładny".<BR>
<BR>
Sama spojrzała: Hrabia uśmiechnął się mile<BR>
I widocznie był wdzięczen jej za pochwał tyle;<BR>
Postrzegła się, umilkła, oczy opuściła<BR>
I jako róży pączek cała się spłoniła.<BR>
<BR>
W istocie był to piękny pan: słusznej urody,<BR>
Twarz miał pociągłą, blade, lecz świeże jagody,<BR>
Oczy modre, łagodne, włos długi, białawy;<BR>
Na włosach listki ziela i kosmyki trawy,<BR>
Które Hrabia oberwał pełznąc przez zagony,<BR>
Zieleniły się<BR>
jako wieniec rozpleciony.<BR>
<BR>
&nbsp;&nbsp;&nbsp;&nbsp;&nbsp;&nbsp;&nbsp;"O ty! rzekł, jakimkolwiek uczczę cię imieniem,<BR>
Bóstwem jesteś czy nimfą, duchem czy widzeniem!<BR>
Mów! własna-li cię wola na ziemię sprowadza<BR>
Obca-li więzi ciebie na padole władza?<BR>
Ach, domyślam się, - pewnie wzgardzony miłośnik,<BR>
Jaki pan możny, albo opiekun zazdrośnik<BR>
W tym cię parku zamkowym jak zaklętą strzeże!<BR>
Godna, by o cię bronią walczyli rycerze,<BR>
Byś została romansów heroiną smutnych!<BR>
Odkryj mi, Piękna, tajnie twych losów okrutnych!<BR>
Znajdziesz wybawiciela, - odtąd twym skinieniem,<BR>
Jak rządzisz sercem moim, tak rządź mym ramieniem".<BR>
Wyciągnął ramię.<BR>
<BR>
<DIV ALIGN="RIGHT">Ona z rumieńcem dziewiczym,</DIV>
Ale z rozweselonym słuchała obliczem:<BR>
Jak dziecię lubi widzieć obrazki jaskrawe<BR>
I w liczmanach błyszczących znajduje zabawę,<BR>
Nim rozezna ich wartość, tak się słuch jej pieści<BR>
Z dźwięcznymi słowy, których nie pojęła treści.<BR>
Na koniec zapytała: "Skąd tu Pan przychodzi?<BR>
I czego tu po grzędach szuka Pan Dobrodziéj"<BR>
<BR>
Hrabia oczy roztworzył, zmieszany, zdziwiony,<BR>
Milczał; wreszcie zniżając swej rozmowy tony:<BR>
"Przepraszam, rzekł, Panienko! widzę, żem pomieszał<BR>
Zabawy! ach, przepraszam, jam właśnie pośpieszał<BR>
Na śniadanie: już późno, chciałem na czas zdążyć;<BR>
Panienka wie, że drogą trzeba wkoło krążyć,<BR>
Przez ogród, zdaje mi się, jest do dworu prościéj".<BR>
Dziewczyna rzekła: "Tędy droga Jegomości;<BR>
Tylko grząd psuć nie trzeba; tam między murawą<BR>
Ścieżka". - "W lewo, zapytał Hrabia, czy na prawo?"<BR>
<BR>
Ogrodniczka, podniosłszy błękitne oczęta,<BR>
Zdawała się go badać, ciekawością zdjęta:<BR>
Bo dom o tysiąc kroków widny jak na dłoni,<BR>
A Hrabia drogi pyta? Ale Hrabia do niéj<BR>
Chciał koniecznie coś mówić i szukał powodu<BR>
Rozmowy.- "Panna mieszka tu? blisko ogrodu?<BR>
Czy na wsi? jak to było, żem Panny we dworze<BR>
Nie widział? czy niedawno tu? przyjezdna może?"<BR>
Dziewczę wstrząsnęło głową. - "Przepraszam, Panienko,<BR>
Czy nie tam pokój Panny, gdzie owe okienko?"<BR>
<BR>
Myślił zaś w duchu: jeśli nie jest heroiną<BR>
Romansów, jest młodziuchną, prześliczną dziewczyną.<BR>
Zbyt często wielka dusza, myśl wielka, ukryta<BR>
W samotności, jak róża śród lasów rozkwita;<BR>
Dosyć ją wynieść na świat, postawić przed słońcem,<BR>
Aby widzów zdziwiła jasnych barw tysiącem!<BR>
<BR>
Ogrodniczka tymczasem powstała w milczeniu,<BR>
Podniosła jedno dziecię zwisłe na ramieniu,<BR>
Drugie wzięła za rękę, a kilkoro przodem<BR>
Zaganiając jak gąski, szła dalej ogrodem.<BR>
<BR>
Odwróciwszy się rzekła: "Czy też Pan nie może<BR>
Rozbiegłe moje ptastwo wpędzić nazad w zboże?"<BR>
"Ja ptastwo pędzać?" krzyknął Hrabia z zadziwieniem;<BR>
Ona tymczasem znikła zakryta drzew cieniem.<BR>
Chwilę jeszcze z szpaleru przez majowe zwoje<BR>
Przeświecało coś na wskróś, jakby oczu dwoje.<BR>
<BR>
Samotny Hrabia długo jeszcze stał w ogrodzie:<BR>
Dusza jego, jak ziemia po słońca zachodzie,<BR>
Ostygała powoli, barwy brała ciemne;<BR>
Zaczął marzyć, lecz sny miał bardzo nieprzyjemne.<BR>
Zbudził się, sam nie wiedząc, na kogo się gniewał;<BR>
Niestety, mało znalazł! nadto się spodziewał!<BR>
Bo gdy zagonem pełznął ku owej pasterce,<BR>
Paliło mu się w głowie, skakało w nim serce;<BR>
Tyle wdzięków w tajemnej nimfie upatrywał,<BR>
W tyle ją cudów ubrał, tyle odgadywał!<BR>
Wszystko znalazł inaczej: prawda, że twarz ładną,<BR>
Kibić miała wysmukłą, ale jak nieskładną!<BR>
A owa pulchność liców i rumieńca żywość,<BR>
Malująca zbyteczną, prostacką szczęśliwość!<BR>
Znak, że myśl jeszcze drzemie, że serce nieczynne!<BR>
I owe odpowiedzi, tak wiejskie, tak gminne!<A NAME="gesi"><BR>
"Po cóż się łudzić, krzyknął, zgaduję<BR>
</A>po czasie! Moja nimfa tajemna pono gęsi pasie!"<BR>
<BR>
Z nimfy zniknieniem całe czarowne przezrocze<BR>
Zmieniło się: te wstęgi, te kraty urocze,<BR>
Złote, srebrne, niestety! więc to była słoma?<BR>
<BR>
Hrabia z załamanymi poglądał rękoma<BR>
Na snopek uwiązanej trawami mietlicy,<BR>
Którą brał za pęk strusich piór w ręku dziewicy<BR>
Nie zapomniał naczynia: złocista konewka,<BR>
Ów różek Amaltei, była to marchewka!<BR>
Widział ją w ustach dziecka pożeraną chciwie:<BR>
Więc było po uroku! po czarach! po dziwie!<BR>
<BR>
Tak chłopiec, kiedy ujrzy cykoryi kwiaty,<BR>
Wabiące dłoń miękkimi, lekkimi bławaty,<BR>
Chce je pieścić, zbliża się, dmuchnie, i z podmuchem<BR>
Cały kwiat na powietrzu rozleci się puchem,<BR>
A w ręku widzi tylko badacz zbyt ciekawy<BR>
Nagą łodygę szarozielonawej trawy.<BR>
<BR>
Hrabia wcisnął na oczy kapelusz i wracał<BR>
Tamtędy, kędy przyszedł, ale drogę skracał<BR>
Stąpając po jarzynach, kwiatach i agreście,<BR>
Aż przeskoczywszy parkan odetchnął nareście!<BR>
Przypomniał, że dziewczynie mówił o śniadaniu;<BR>
Może już wszyscy wiedzą o jego spotkaniu<BR>
W ogrodzie, blisko domu? może szukać wyślą?<BR>
Postrzegli, że uciekał? kto wie, co pomyślą?<BR>
Więc wypadało wrócić. Chyląc się u płotów,<BR>
Około miedz i zielska, po tysiącach zwrotów<BR>
Rad był przecież, że wyszedł w końcu na gościniec,<BR>
Który prosto prowadził na dworski dziedziniec.<BR>
Szedł przy płocie, a głowę odwracał od sadu,<BR>
Jak złodziej od śpichlerza, aby nie dać śladu,<BR>
Że go myśli nawiedzić albo już nawiedził.<BR>
Tak Hrabia był ostróżny, choć go nikt nie śledził;<BR>
Patrzył w stronę przeciwną ogrodu, na prawo.<BR>
<A NAME="grzyb"><BR>
Był gaj z rzadka zarosły, wysłany murawą;<BR></A>
Po jej kobiercach, na wskroś białych pniów brzozowych,<BR>
Pod namiotem obwisłych gałęzi majowych,<BR>
Snuło się mnóstwo kształtów, których dziwne ruchy,<BR>
Niby tańce, i dziwny ubiór: istne duchy<BR>
Błądzące po księżycu. Tamci w czarnych, ciasnych,<BR>
Ci w długich, rozpuszczonych szatach, jak śnieg jasnych;<BR>
Tamten pod kapeluszem jak obręcz szerokim,<BR>
Ten z gołą głową; inni, jak gdyby obłokiem<BR>
Obwiani, idąc, na wiatr puszczają zasłony,<BR>
Ciągnące się za głową jak komet ogony.<BR>
Każdy w innej postawie: ten przyrosł do ziemi,<BR>
Tylko oczyma kręci na dół spuszczonemi;<BR>
Ów, patrząc wprost przed siebie, niby senny kroczy<BR>
Jak po linie, ni w prawo, ni w lewo nie zboczy;<BR>
Wszyscy zaś ciągle w różne schylają się strony<BR>
Aż do ziemi, jak gdyby wybijać pokłony.<BR>
Jeżeli się przybliżą albo się spotkają,<BR>
Ani mówią do siebie, ani się witają,<BR>
Głęboko zadumani, w sobie pogrążeni.<BR>
Hrabia widział w nich obraz elizejskich cieni,<BR>
Które chociaż boleściom, troskom niedostępne,<BR>
Błąkają się spokojne, ciche, lecz posępne.<BR>
<BR>
Któż by zgadnął, że owi, tak mało ruchomi,<BR>
Owi milczący ludzie - są nasi znajomi?<BR>
Sędziowscy towarzysze! z hucznego śniadania<BR>
Wyszli na uroczysty obrzęd grzybobrania:<BR>
Jako ludzie rozsądni, umieją miarkować<BR>
Mowy i ruchy swoje, aby je stosować<BR>
W każdej okoliczności do miejsca i czasu.<BR>
Dlatego, nim ruszyli za Sędzią do lasu,<BR>
Wzięli postawy tudzież ubiory odmienne,<BR>
Służące do przechadzki opończe płócienne,<BR>
Którymi osłaniają po wierzchu kontusze,<BR>
A na głowy słomiane wdziali kapelusze,<BR>
Stąd biali wyglądają jak czyscowe dusze.<BR>
Młodzież także przebrana, oprocz Telimeny<BR>
I kilku po francusku chodzących.<BR>
<DIV ALIGN="RIGHT">Tej sceny</DIV>
Hrabia nie pojął, nie znał wiejskiego zwyczaju,<BR>
Więc zdziwiony niezmiernie biegł pędem do gaju.<A NAME="gatunki"><BR>
Grzybów było w bród: chłopcy biorą krasnolice,<BR></A>
Tyle w pieśniach litewskich sławione <I>lisice</I>,<BR>
Co są godłem panieństwa, bo czerw ich nie zjada,<BR>
I dziwna, żaden owad na nich nie usiada.<BR>
Panienki za wysmukłym gonią <I>borowikiem</I>,<BR>
Którego pieśń nazywa grzybów pułkownikiem.<BR>
Wszyscy dybią na <I>rydza</I>; ten wzrostem skromniejszy<BR>
I mniej sławny w piosenkach, za to najsmaczniejszy,<BR>
Czy świeży, czy solony, czy jesiennej pory,<BR>
Czy zimą. Ale Wojski zbierał <I>muchomory</I>.<BR>
<BR>
Inne pospólstwo grzybów pogardzone w braku<BR>
Dla szkodliwości albo niedobrego smaku;<BR>
Lecz nie są bez użytku, one zwierza pasą<BR>
I gniazdem są owadów i gajów okrasą.<BR>
Na zielonym obrusie łąk, jako szeregi<BR>
Naczyń stołowych sterczą: tu z krągłymi brzegi<BR>
<I>Surojadki</I> srebrzyste, żółte i czerwone,<BR>
Niby czareczki różnym winem napełnione;<BR>
<I>Koźlak</I>, jak przewrócone kubka dno wypukłe,<BR>
Lejki, jako szampańskie kieliszki wysmukłe,<BR>
<I>Bielaki</I> krągłe, białe, szerokie i płaskie,<BR>
Jakby mlekiem nalane filiżanki saskie,<BR>
I kulista, czarniawym pyłkiem napełniona<BR>
<I>Purchawka</I>, jak pieprzniczka - zaś innych imiona<BR>
Znane tylko w zajęczym lub wilczym języku,<BR>
Od ludzi nie ochrzczone; a jest ich bez liku.<BR>
Ni wilczych, ni zajęczych nikt dotknąć nie raczy,<BR>
A kto schyla się ku nim, gdy błąd swój obaczy,<BR>
Zagniewany, grzyb złamie albo nogą kopnie;<BR>
Tak szpecąc trawę, czyni bardzo nieroztropnie.<BR>
Telimena ni wilczych, ni ludzkich nie zbiera,<BR>
Roztargniona, znudzona, dokoła spoziera,<BR>
Z głową w górę zadartą. Więc pan Rejent w gniewie<BR>
Mówił o niej, że grzybów szukała na drzewie;<BR>
Asesor ją złośliwiej równał do samicy,<BR>
Która miejsca na gniazdo szuka w okolicy.<BR>
<A NAME="dumania"><BR>
Jakoż zdała się szukać samotności, ciszy,<BR></A>
Oddalała się z wolna od swych towarzyszy<BR>
I szła lasem na wzgórek pochyło wyniosły,<BR>
Ocieniony, bo drzewa gęściej na nim rosły.<BR>
W środku szarzał się kamień; strumień spod kamienia<BR>
Szumiał, tryskał i zaraz, jakby szukał cienia,<BR>
Chował się między gęste i wysokie zioła,<BR>
Które wodą pojone bujały dokoła;<BR>
Tam ów bystry swawolnik, spowijany w trawy<BR>
I liściem podesłany, bez ruchu, bez wrzawy,<BR>
Niewidzialny i ledwie dosłyszany szepce,<BR>
Jako dziecię krzykliwe złożone w kolebce,<BR>
Gdy matka nad nim zwiąże firanki majowe<BR>
I liścia makowego nasypie pod głowę.<BR>
Miejsce piękne i ciche, tu się często schrania<BR>
Telimena, zowiąc je <I>Świątynią dumania</I>.<BR>
<BR>
Stanąwszy nad strumieniem, rzuciła na trawnik<BR>
Z ramion swój szal powiewny, czerwony jak krwawnik,<BR>
I podobna pływaczce, która do kąpieli<BR>
Zimnej schyla się, nim się zanurzyć ośmieli,<BR>
Klęknęła i powoli chyliła się bokiem;<BR>
Wreszcie, jakby porwana koralu potokiem,<BR>
Upadła nań i cała wzdłuż się rozpostarła,<BR>
Łokcie na trawie, skronie na dłoniach oparła,<BR>
Z głową w dół skłonioną; na dole, u głowy,<BR>
Błysnął francuskiej książki papier welinowy;<BR>
Nad alabastrowymi stronicami księgi<BR>
Wiły się czarne pukle i różowe wstęgi.<BR>
<BR>
W szmaragdzie bujnych traw, na krwawnikowym szalu,<BR>
W sukni długiej, jak gdyby w powłoce koralu,<BR>
Od której odbijał się włos z jednego końca,<BR>
Z drugiego czarny trzewik; po bokach błyszcząca<BR>
Śnieżną pończoszką, chustką, białością rąk, lica,<BR>
Wydawała się z dala jak pstra gąsienica,<BR>
Gdy wpełźnie na zielony liść klonu.<BR>
<BR>
<DIV ALIGN="RIGHT">Niestety!</DIV>
Wszystkie tego obrazu wdzięki i zalety<BR>
Darmo czekały znawców, nikt nie zważał na nie,<BR>
Tak mocno zajmowało wszystkich grzybobranie.<BR>
Tadeusz przecież zważał i w bok strzelał okiem,<BR>
I nie śmiejąc iść prosto, przysuwał się bokiem:<BR>
Jak strzelec, gdy w ruchomej, gałęzistej szopie,<BR>
Usiadłszy na dwóch kołach, podjeżdża na dropie,<BR>
Albo na siewki idąc, przy koniu się kryje,<BR>
Strzelbę złoży na siodle lub pod końską szyję,<BR>
Niby to bronę włóczy, niby jedzie miedzą,<BR>
A coraz się przybliża, kędy ptaki siedzą,<BR>
Tak skradał się Tadeusz.<BR>
<BR>
<DIV ALIGN="RIGHT">Sędzia czaty zmieszał</DIV>
I przeciąwszy mu drogę, do źródła pośpieszał.<BR>
Z wiatrem igrały białe poły szarafana<BR>
I wielka chustka w pasie końcem uwiązana;<BR>
Słomiany, podwiązany kapelusz od ruchu<BR>
Nagłego chwiał się z wiatrem jako liść łopuchu,<BR>
Spadając to na barki, to znowu na oczy;<A NAME="posta"><BR>
W ręku ogromna laska: tak pan Sędzia kroczy.<BR></A>
Schyliwszy się i ręce obmywszy w strumieniu,<BR>
Usiadł przed Telimeną na wielkim kamieniu</A><BR>
I wsparłszy się oburącz na gałkę słoniową<BR>
Trzciny ogromnej, z taką ozwał się przemową:<BR>
<BR>
"Widzi Aśćka, od czasu jak tu u nas gości<BR>
Tadeuszek, niemało mam niespokojności;<BR>
Jestem bezdzietny, stary; ten dobry chłopczyna<BR>
Wszak to moja na świecie pociecha jedyna,<BR>
Przyszły dziedzic fortunki mojej. Z łaski nieba<BR>
Zostawię mu kęs niezły szlacheckiego chleba;<BR>
Już mu też czas obmyśleć los, postanowienie;<BR>
Ale zważaj no, Aśćka, moje utrapienie!<BR>
Wiesz, że pan Jacek, brat mój, Tadeusza ociec,<BR>
Dziwny człowiek, zamiarów jego trudno dociec,<BR>
Nie chce wracać do kraju, Bóg wie gdzie się kryje,<BR>
Nawet nie chce synowi oznajmić, że żyje,<BR>
A ciągle nim zarządza. Naprzód w legijony<BR>
Chciał go posyłać; byłem okropnie zmartwiony.<BR>
Potem zgodził się przecie, by w domu pozostał<BR>
I żeby się ożenił. Jużbyć żony dostał;<BR>
Partyję upatrzyłem; nikt z obywateli<BR>
Nie wyrówna z imienia ani z parenteli<BR>
Podkomorzemu; jego starsza córka Anna<BR>
Jest na wydaniu, piękna i posażna panna.<BR>
Chciałem zagaić". - Na to Telimena zbladła,<BR>
Złożyła książkę, wstała nieco i usiadła.<BR>
<BR>
"Jak mamę kocham, rzekła, czy to, Panie Bracie,<BR>
Jest w tym sens jaki? czy wy Boga w sercu macie?<BR>
To myślisz Tadeusza zostać dobrodziejem,<BR>
Jeśli młodego chłopca zrobisz grykosiejem!<BR>
Świat mu zawiążesz! wierz mi, kląć was kiedyś będzie!<BR>
Zakopać taki talent w lasach i na grzędzie!<BR>
Wierz mi, ile poznałam, pojętne to dziecię,<BR>
Warto, żeby na wielkim przetarło się świecie;<BR>
Dobrze Brat zrobi, gdy go do stolicy wyśle;<BR>
Na przykład do Warszawy? lub wie Brat, co myślę,<BR>
Żeby do Peterburka? Ja pewnie tej zimy<BR>
Pojadę tam dla sprawy; razem ułożymy,<BR>
Co zrobić z Tadeuszem; znam tam wiele osób,<BR>
Mam wpływy: to najlepszy kreacyi sposób.<BR>
Za mą pomocą znajdzie wstęp w najpierwsze domy,<BR>
A kiedy będzie ważnym osobom znajomy,<BR>
Dostanie urząd, order; wtenczas niech porzuci<BR>
Służbę, jeżeli zechce, niech do domu wróci,<BR>
Mając już i znaczenie, i znajomość świata.<BR>
I cóż Brat myśli o tym?" - "Jużci, w młode lata,<BR>
Rzekł Sędzia, nieźle chłopcu trochę się przewietrzyć,<BR>
Obejrzeć się na świecie, między ludźmi przetrzeć;<BR>
Ja za młodu niemało świata objechałem:<BR>
Byłem w Piotrkowie, w Dubnie, to za trybunałem<BR>
Jadąc jako palestrant, to własne swe sprawy<BR>
Forytując, jeździłem nawet do Warszawy.<BR>
Człek niemało skorzystał! chciałbym i synowca<BR>
Wysłać pomiędzy ludzie, prosto jak wędrowca,<BR>
Jak czeladnika, który terminuje lata,<BR>
Ażeby nabył trochę znajomości świata.<BR>
Nie dla rang ni orderów! proszę uniżenie,<BR>
Ranga moskiewska, order, cóż to za znaczenie?<BR>
Któryż to z dawnych panów, ba, nawet dzisiejszych,<BR>
Między szlachtą w powiecie nieco zamożniejszych,<BR>
Dba o podobne fraszki; przecież są w estymie<BR>
U ludzi, bo szanujem w nich ród, dobre imię,<BR>
Albo urząd, lecz ziemski, przyznany wyborem<BR>
Obywatelskim, nie zaś czyimś tam faworem".<BR>
<BR>
Telimena przerwała: "Jeśli Brat tak myśli,<BR>
Tym lepiej, więc go jako wojażera wyślij".<BR>
<BR>
"Widzi Siostra, rzekł Sędzia skrobiąc smutnie głowę,<BR>
Chciałbym bardzo, cóż, kiedy mam trudności nowe!<BR>
Pan Jacek nie wypuszcza z opieki swej syna<BR>
I przysłał mi tu właśnie na kark bernardyna<BR>
Robaka, który przybył z tamtej strony Wisły,<BR>
Przyjaciel brata, wszystkie wie jego zamysły;<BR>
A więc o Tadeusza już wyrzekli losie<BR>
I chcą, by się ożenił, aby pojął Zosię,<BR>
Wychowankę Wać Pani; oboje dostaną,<BR>
Oprocz fortunki mojej, z łaski Jacka wiano<BR>
W kapitałach; wiesz Aśćka, że ma kapitały,<BR>
I z łaski jego mam też fundusz prawie cały,<BR>
Ma więc prawo rozrządzać. - Aśćka pomyśl o tem,<BR>
Żeby się to zrobiło z najmniejszym kłopotem;<BR>
Trzeba ich z sobą poznać. Prawda, bardzo młodzi,<BR>
Szczególnie Zosia mała, lecz to nic nie szkodzi;<BR>
Czas by już Zośkę wreszcie wydobyć z zamknięcia,<BR>
Bo wszakci to już pono wyrasta z dziecięcia".<BR>
<BR>
Telimena, zdziwiona i prawie wylękła,<BR>
Podnosiła się coraz, na szalu uklękła;<BR>
Zrazu słuchała, pilnie potem dłoni ruchem<BR>
Przeczyła, ręką żwawo wstrząsając nad uchem,<BR>
Odpędzając  jak owad nieprzyjemne słowa<BR>
Na powrót w usta mówcy.<BR>
<BR>
<DIV ALIGN="RIGHT">"A! a! to rzecz nowa!</DIV>
Czy to Tadeuszowi szkodzi, czy nie szkodzi,<BR>
Rzekła z gniewem, sądź o tym sam Wać Pan Dobrodziej;<BR>
Mnie nic do Tadeusza, sami o nim radźcie,<BR>
Zróbcie go ekonomem, lub w karczmie posadźcie,<BR>
Niech szynkuje, lub z lasu niech źwierzynę znosi:<BR>
Z nim sobie, co zechcecie, zróbcie; lecz do Zosi?<BR>
Co Wać Państwu do Zosi? Ja jej ręką rządzę,<BR>
Ja sama! Że pan Jacek dawał był pieniądze<BR>
Na wychowanie Zosi, i że jej wyznaczył<BR>
Małą pensyjkę roczną, więcej przyrzec raczył,<BR>
Toć jej jeszcze nie kupił. Zresztą Państwo wiecie,<BR>
I dotąd jeszcze o tym wiadomo na świecie,<BR>
Że hojność Państwa dla nas nie jest bez powodu,<BR>
Winni coś Soplicowie dla Horeszków rodu".<BR>
(Tej części mowy Sędzia słuchał z niepojętem<BR>
Pomieszaniem, żałością i widocznym wstrętem;<BR>
Jakby lękał się reszty mowy, głowę skłonił<BR>
I ręką potakując, mocno się zapłonił).<BR>
<BR>
Telimena kończyła: "Byłam jej piastunką,<BR>
Jestem krewną, jedyną Zosi opiekunką.<BR>
Nikt oprócz mnie nie będzie myślił o jej szczęściu".<BR>
"A jeśli ona szczęście znajdzie w tym zamęściu?"<BR>
Rzekł Sędzia wzrok podnosząc. "Jeśli Tadeuszka<BR>
Podoba?" - "Czy podoba? to na wierzbie gruszka<BR>
Podoba, nie podoba, a to mi rzecz ważna!<BR>
Zosia nie będzie, prawda, partyja posażna,<BR>
Ale też nie jest z lada wsi, lada szlachcianka,<BR>
Idzie z Jaśnie Wielmożnych, jest Wojewodzianka,<BR>
Rodzi się z Horeszkówny; małżonka dostanie!<BR>
Staraliśmy się tyle o jej wychowanie!<BR>
Chybaby tu zdziczała". - Sędzia pilnie słuchał<BR>
Patrząc w oczy; zdało się, że się udobruchał,<BR>
Bo rzekł dosyć wesoło: "No, to i cóż robić,<BR>
Bóg widzi, szczerze chciałem interesu dobić;<BR>
Tylko bez gniewu. Jeśli Aśćka się nie zgodzi,<BR>
Aśćka ma prawo; smutno - gniewać się nie godzi;<BR>
Radziłem, bo brat kazał, nikt tu nie przymusza;<BR>
Gdy Aśćka rekuzuje pana Tadeusza,<BR>
Odpisuję Jackowi, że nie z mojej winy<BR>
Nie dojdą Tadeusza z Zosią zaręczyny.<BR>
Teraz sam będę radzić; pono z Podkomorzym<BR>
Zagaimy swatostwo i resztę ułożym".<BR>
<BR>
Przez ten czas Telimena ostygła z zapału:<BR>
"Ja nic nie rekuzuję, Braciszku, pomału!<BR>
Sam mówiłeś, że jeszcze za wcześnie, - zbyt młodzi,-<BR>
Rozpatrzmy się, czekajmy, nic to nie zaszkodzi,<BR>
Poznajmy z sobą państwa młodych; będziem zważać,<BR>
Nie można szczęścia drugich tak na traf narażać;<BR>
Ostrzegam tylko wcześnie, niech Brat Tadeusza<BR>
Nie namawia, kochać się w Zosi nie przymusza,<BR>
Bo serce nie jest sługa, nie zna, co to pany,<BR>
I nie da się przemocą okuwać w kajdany".<BR>
<BR>
Za czym Sędzia, powstawszy, odszedł zamyślony;<BR>
Pan Tadeusz z przeciwnej przybliżał się strony<BR>
Udając, że szukanie grzybów tam go zwabia;<BR>
W tymże kierunku z wolna posuwał się Hrabia.<BR>
<A NAME="pejzaz"><BR>
Hrabia podczas Sędziego sporów z Telimeną<BR>
</A>Stał za drzewami, mocno zdziwiony tą sceną;<BR>
Dobył z kieszeni papier i ołówek, sprzęty,<BR>
Które zawsze miał z sobą, i na pień wygięty<BR>
Rozpiąwszy kartkę, widać, że obraz malował,<BR>
Mówiąc sam z sobą: "Jakbyś umyślnie grupował:<BR>
Ten na głazie, ta w trawie, grupa malownicza!<BR>
Głowy charakterowe! z kontrastem oblicza!"<BR>
<BR>
Podchodził, wstrzymywał się, lornetkę przecierał,<BR>
Oczy chustką obwiewał i coraz spozierał:<BR>
"Miałożby to cudowne, śliczne widowisko<BR>
Zginąć albo zmienić się, gdy podejdę blisko?<BR>
Ten aksamit traw będzież to mak i botwinie?<BR>
W nimfie tej czyż obaczę jaką ochmistrzynię?"<BR>
<BR>
Choć Hrabia Telimenę już dawniej widywał<BR>
W domu Sędziego, w którym dosyć często bywał,<BR>
Lecz mało ją uważał; zadziwił się zrazu,<BR>
Rozeznając w niej model swojego obrazu.<BR>
Miejsca piękność, postawy wdzięk i gust ubrania<BR>
Zmieniły ją, zaledwie była do poznania.<BR>
W oczach świeciły jeszcze niezagasłe gniewy;<BR>
Twarz ożywiona wiatru świeżymi powiewy,<BR>
Sporem z Sędzią i nagłym przybyciem młodzieńców,<BR>
Nabrała mocnych, żywszych niż zwykle rumieńców.<BR>
<BR>
"Pani, rzekł Hrabia, racz mej śmiałości darować,<BR>
Przychodzę i przepraszać, i razem dziękować.<BR>
Przepraszać, że jej kroków śledziłem ukradkiem,<BR>
I dziękować, że byłem jej dumania świadkiem;<BR>
Tyle ją obraziłem! winienem jej tyle!<BR>
Przerwałem chwile dumań: winienem ci chwile<BR>
Natchnienia! chwile błogie! potępiaj człowieka,<BR>
Ale sztukmistrz twojego przebaczenia czeka!<BR>
Na wielem się odważył, na więcej odważę!<BR>
Sądź!" - tu ukląkł i podał swoje peizaże.<BR>
<BR>
Telimena sądziła malowania proby<BR>
Tonem grzecznej, lecz sztukę znającej osoby;<BR>
Skąpa w pochwały, lecz nie szczędziła zachętu:<BR>
"Brawo, rzekła, winszuję, niemało talentu.<BR>
Tylko Pan nie zaniedbuj; szczególniej potrzeba<BR>
Szukać pięknej natury! O, szczęśliwe nieba<BR>
Krajów włoskich! różowe Cezarów ogrody!<BR>
VVy, klasyczne Tyburu spadające wody!<BR>
I straszne Pauzylipu skaliste wydroże!<BR>
To, Hrabio, kraj malarzów! U nas, żal się Boże.<BR>
Dziecko muz, w Soplicowie oddane na mamki,<BR>
Umrze pewnie. Mój Hrabio, oprawię to w ramki<BR>
Albo w album umieszczę, do rysunków zbiorku,<BR>
Które zewsząd skupiałam: mam ich dosyć w biurku".<BR>
<BR>
Zaczęli więc rozmowę o niebios błękitach,<BR>
Morskich szumach, i wiatrach wonnych, i skał szczytach,<BR>
Mieszając tu i ówdzie, podróżnych zwyczajem,<BR>
Śmiech i urąganie się nad ojczystym krajem.<BR>
<BR>
A przecież wokoło nich ciągnęły się lasy<BR>
Litewskie! tak poważne i tak pełne krasy!-<BR>
Czeremchy oplatane dzikich chmielów wieńcem,<BR>
Jarzębiny ze świeżym pasterskim rumieńcem,<BR>
Leszczyna jak menada z zielonymi berły,<BR>
Ubranymi jak w grona, w orzechowe perły;<BR>
A niżej dziatwa leśna: głóg w objęciu kalin,<BR>
Ożyna czarne usta tuląca do malin.<BR>
Drzewa i krzewy liśćmi wzięły się za ręce,<BR>
Jak do tańca stające panny i młodzieńce<BR>
Wkoło pary małżonków. Stoi pośród grona<BR>
Para, nad całą leśną gromadą wzniesiona<BR>
Wysmukłością kibici i barwy powabem,<BR>
Brzoza biała, kochanka, z małżonkiem swym grabem<BR>
A dalej, jakby starce na dzieci i wnuki<BR>
Patrzą siedząc w milczeniu, tu sędziwe buki,<BR>
Tam matrony topole i mchami brodaty<BR>
Dąb, włożywszy pięć wieków na swój kark garbaty,<BR>
Wspiera się, jak na grobów połamanych słupach,<BR>
Na dębów, przodków swoich, skamieniałych trupach.<BR>
<A NAME="uwagi"><BR>
Pan Tadeusz kręcił się nudząc niepomału<BR></A>
Długą rozmową, w której nie mógł brać udziału;<BR>
Aż gdy zaczęto sławić cudzoziemskie gaje<BR>
I wyliczać z kolei wszystkich drzew rodzaje:<BR>
Pomarańcze, cyprysy, oliwki, migdały,<BR>
Kaktusy, aloesy, mahonie, sandały,<BR>
Cytryny, bluszcz, orzechy włoskie, nawet figi,<BR>
Wysławiając ich kształty, kwiaty i łodygi,-<BR>
Tadeusz nie przestawał dąsać się i zżymać,<BR>
Na koniec nie mógł dłużej od gniewu wytrzymać.<BR>
<BR>
Był on prostak, lecz umiał czuć wdzięk przyrodzenia,<BR>
I patrząc w las ojczysty, rzekł pełen natchnienia:<BR>
"Widziałem w botanicznym wileńskim ogrodzie<BR>
Owe sławione drzewa rosnące na wschodzie<BR>
I na południu, w owej pięknej włoskiej ziemi;<BR>
Któreż równać się może z drzewami naszemi?<BR>
Czy aloes z długimi jak konduktor pałki?<BR>
Czy cytryna karlica z złocistymi gałki,<BR>
Z liściem lakierowanym, krótka i pękata,<BR>
Jako kobieta mała, brzydka, lecz bogata?<BR>
Czy zachwalony cyprys, długi, cienki, chudy!<BR>
Co zdaje się być drzewem nie smutku, lecz nudy?<BR>
Mówią, że bardzo smutnie wygląda na grobie:<BR>
Jest to jak lokaj Niemiec we dworskiej żałobie,<BR>
Nie śmiejący rąk podnieść ani głowy skrzywić,<BR>
Aby się etykiecie niczym nie sprzeciwić.<BR>
<BR>
"Czyż nie piękniejsza nasza poczciwa brzezina,<BR>
Która jako wieśniaczka, kiedy płacze syna,<BR>
Lub wdowa męża, ręce załamie, roztoczy<BR>
Po ramionach do ziemi strumienie warkoczy!<BR>
Niema z żalu, postawą jak wymownie szlocha!<BR>
Czemuż Pan Hrabia, jeśli w malarstwie się kocha,<BR>
Nie maluje drzew naszych, pośród których siedzi?<BR>
Prawdziwie, będą z Pana żartować sąsiedzi,<BR>
Że mieszkając na żyznej litewskiej równinie,<BR>
Malujesz tylko jakieś skały i pustynie".<BR>
<A NAME="sztuka"><BR>
"Przyjacielu! rzekł Hrabia, piękne przyrodzenie<BR></A>
Jest formą, tłem, materią, a duszą natchnienie,<BR>
Które na wyobraźni unosi się skrzydłach,<BR>
Poleruje się gustem, wspiera na prawidłach.<BR>
Nie dość jest przyrodzenia, nie dosyć zapału,<BR>
Sztukmistrz musi ulecieć w sfery ideału!<BR>
Nie wszystko, co jest piękne, wymalować da się!<BR>
Dowiesz się o tym wszystkim z książek w swoim czasie.<BR>
Co się tycze malarstwa: do obrazu trzeba<BR>
Punktów widzenia, grupy, ensemblu i nieba,<BR>
Nieba włoskiego! stąd też w kunszcie peizażów<BR>
Włochy były, są, będą, ojczyzną malarzów.<BR>
Stąd też oprocz Brejgela, lecz nie Van der Helle,<BR>
Ale peizażysty (bo są dwaj Brejgele),<BR>
I oprocz Ruisdala, na całej północy<BR>
Gdzież był peizażysta który pierwszej mocy?<BR>
Niebios, niebios potrzeba! " - "Nasz malarz Orłowski,<BR>
Przerwała Telimena, miał gust Soplicowski.<BR>
(Trzeba wiedzieć, że to jest Sopliców choroba,<BR>
Że im oprocz Ojczyzny nic się nie podoba).<BR>
Orłowski, który życie strawił w Peterburku,<BR>
Sławny malarz (mam jego kilka szkiców w biurku),<BR>
Mieszkał tuż przy cesarzu, na dworze, jak w raju,<BR>
A nie uwierzy Hrabia, jak tęsknił po kraju,<BR>
Lubił ciągle wspominać swej młodości czasy,<BR>
Wysławiał wszystko w Polszcze: ziemię, niebo, lasy..."<BR>
<BR>
"I miał rozum! zawołał Tadeusz z zapałem:<BR>
Te Państwa niebo włoskie, jak o nim słyszałem,<BR>
Błękitne, czyste, wszak to jak zamarzła woda;<BR>
Czyż nie piękniejsze stokroć wiatr i niepogoda?<BR>
U nas dość głowę podnieść, ileż to widoków!<BR>
Ileż scen i obrazów z samej gry obłoków!<BR>
Bo każda chmura inna: na przykład jesienna<BR>
Pełźnie jak żółw leniwa, ulewą brzemienna,<BR>
I z nieba aż do ziemi spuszcza długie smugi<BR>
Jak rozwite warkocze, to są deszczu strugi;<BR>
Chmura z gradem, jak balon, szybko z wiatrem leci,<BR>
Krągła, ciemnobłękitna, w środku żółto świeci,<BR>
Szum wielki słychać wkoło; nawet te codzienne,<BR>
Patrzcie Państwo, te białe chmurki, jak odmienne!<BR>
Zrazu jak stada dzikich gęsi lub łabędzi,<BR>
A z tyłu wiatr jak sokoł do kupy je pędzi:<BR>
Ściskają się, grubieją, rosną, nowe dziwy!<BR>
Dostają krzywych karków, rozpuszczają grzywy,<BR>
Wysuwają nóg rzędy i po niebios sklepie<BR>
Przelatują jak tabun rumaków po stepie:<BR>
Wszystkie białe jak srebro, zmieszały się - nagle<BR>
Z ich karków rosną maszty, z grzyw szerokie żagle,<BR>
Tabun zmienia się w okręt i wspaniale płynie<BR>
Cicho, z wolna, po niebios błękitnej równinie! "<BR>
<BR>
&nbsp;&nbsp;&nbsp;&nbsp;&nbsp;&nbsp;Hrabia i Telimena poglądali w górę;<BR>
Tadeusz jedną ręką pokazał im chmurę,<BR>
A drugą ścisnął z lekka rączkę Telimeny;<BR>
Kilka już upłynęło minut cichej sceny;<BR>
Hrabia rozłożył papier na swym kapeluszu<BR>
I wydobył ołówek: wtem przykry dla uszu<A NAME="dzwon"><BR>
Odezwał się dzwon dworski, i zaraz śród lasu<BR></A>
Cichego pełno było krzyku i hałasu.<BR>
<BR>
Hrabia kiwnąwszy głową rzekł poważnym tonem:<BR>
"Tak to na świecie wszystko los zwykł kończyć dzwonem.<BR>
Rachunki myśli wielkiej, plany wyobraźni,<BR>
Zabawki niewinności, uciechy przyjaźni,<BR>
Wylania się serc czułych! - gdy śpiż z dala ryknie,<BR>
Wszystko miesza się, zrywa, mąci się i niknie!"<BR>
Tu obróciwszy czuły wzrok ku Telimenie:<BR>
"Cóż zostaje?" - a ona mu rzekła: "Wspomnienie"<BR>
I chcąc Hrabiego nieco ułagodzić smutek,<BR>
Podała mu urwany kwiatek niezabudek.<BR>
Hrabia go ucałował i na pierś przyszpilał;<A NAME="bilet"><BR>
Tadeusz z drugiej strony krzak ziela rozchylał<BR>
</A>Widząc, że się ku niemu tym zielem przewija<BR>
Coś białego, była to rączka jak lilija;<BR>
Pochwycił ją, całował i usty po cichu<BR>
Utonął w niej jak pszczoła w liliji kielichu;<BR>
Uczuł na ustach zimno; znalazł klucz i biały<BR>
Papier w trąbkę zwiniony, był to listek mały;<BR>
Porwał, schował w kieszenie; nie wie, co klucz znaczy,<BR>
Lecz mu to owa biała kartka wytłumaczy.<BR>
<BR>
Dzwon wciąż dzwonił, i echem z głębi cichych lasów<BR>
Odezwało się tysiąc krzyków i hałasów;<BR>
Odgłos to był szukania i nawoływania,<BR>
Hasło zakończonego na dziś grzybobrania,<BR>
Odgłos nie smutny wcale ani pogrzebowy,<BR>
Jak się Hrabiemu zdało, owszem, obiadowy.<BR>
Dzwon ten, w każde południe krzyczący z poddasza,<BR>
Gości i czeladź domu na obiad zaprasza:<BR>
Tak było w dawnych licznych dworach we zwyczaju<BR>
I zostało się w domu Sędziego. Więc z gaju<BR>
Wychodziła gromada niosąca krobeczki,<BR>
Koszyki, uwiązane końcami chusteczki,<BR>
Pełne grzybów; a panny w jednym ręku niosły,<BR>
Jako wachlarz zwiniony, <I>borowik</I> rozrosły,<BR>
W drugim związane razem, jakby polne kwiatki,<BR>
<I>Opieńki</I> i rozlicznej barwy <I>surojadki</I>:<BR>
Wojski niósł <I>muchomora</I>. Z próżnymi przychodzi<BR>
Rękami Telimena, z nią panicze młodzi.<BR>
<BR>
Goście weszli w porządku i stanęli kołem:<BR>
Podkomorzy najwyższe brał miejsce za stołem;<BR>
Z wieku mu i z urzędu ten zaszczyt należy,<BR>
Idąc kłaniał się starcom, damom i młodzieży;<BR>
Obok stał Kwestarz; Sędzia tuż przy Bernardynie.<BR>
Bernardyn zmówił krótki pacierz po łacinie,<BR>
Podano w kolej wódkę, za czym wszyscy siedli<BR>
I chołodziec litewski milczkiem żwawo jedli.<BR>
<BR>
Obiadowano ciszej, niż się zwykle zdarza;<BR>
Nikt nie gadał pomimo wezwań gospodarza.<BR>
Strony biorące udział w wielkiej o psów zwadzie<BR>
Myśliły o jutrzejszej walce i zakładzie;<BR>
Myśl wielka zwykle usta do milczenia zmusza.<BR>
Telimena, mówiąca wciąż do Tadeusza,<BR>
Musiała ku Hrabiemu nieraz się odwrócić,<BR>
Nawet na Asesora nieraz okiem rzucić:<BR>
Tak ptasznik patrzy w sidło, kędy szczygły zwabia,<BR>
I razem w pastkę wróblą. Tadeusz i Hrabia,<BR>
Obadwa radzi z siebie, obadwa szczęśliwi,<BR>
Oba pełni nadziei, więc niegadatliwi.<BR>
Hrabia na kwiatek dumne opuszczał wejrzenie,<BR>
A Tadeusz ukradkiem spozierał w kieszenie,<BR>
Czy ów kluczyk nie uciekł; ręką nawet chwytał<BR>
I kręcił kartkę, której dotąd nie przeczytał.><BR>
Sędzia Podkomorzemu węgrzyna, szampana<BR>
Dolewał, służył pilnie, ściskał za kolana,<BR>
Ale do rozmawiania z nim nie miał ochoty<BR>
I widać, że czuł jakieś tajemne kłopoty.<BR>
<BR>
Przemijały w milczeniu talerze i dania;<A NAME="niedz"><BR>
Przerwał nareszcie nudny tok obiadowania</A><BR></A>
Gość niespodziany, szybko wpadając, gajowy;<BR>
Nie zważał nawet, że czas właśnie obiadowy,<BR>
Podbiegł do Pana; widać z postawy i z miny,<BR>
Że ważnej i niezwykłej jest posłem nowiny.<BR>
Ku niemu oczy całe zwróciło zebranie,<BR>
On, odetchnąwszy nieco, rzekł: "Niedźwiedź, Mospanie!"<BR>
Resztę wszyscy odgadli; że zwierz z matecznika<BR>
Wyszedł, że w Zaniemeńską puszczę się przemyka,<BR>
Że go trzeba wnet ścigać, wszyscy wraz uznali,<BR>
Choć ani się radzili, ani namyślali -<BR>
Spólną myśl widać było z uciętych wyrazów,<BR>
Z gestów żywych, z wydanych rozlicznych rozkazów,<BR>
Które, wychodząc tłumnie, razem z ust tak wielu,<BR>
Dążyły przecież wszystkie do jednego celu.<BR>
<BR>
"Na wieś! zawołał Sędzia, hej! konno, setnika!<BR>
Jutro na brzask obława, lecz na ochotnika;<BR>
Kto wystąpi z oszczepem, temu z robocizny<BR>
Wytrącić dwa szarwarki i pięć dni pańszczyzny".<BR>
<BR>
"W skok, krzyknął Podkomorzy, okulbaczyć siwą,<BR>
Dobiec w cwał do mojego dworu; wziąć co żywo<BR>
Dwie pjawki, które w całej okolicy słyną,<BR>
Pies zowie się Sprawnikiem, a suka Strapczyną;<BR>
Zakneblować im pyski, zawiązać je w miechu<BR>
I przystawić je tutaj konno dla pośpiechu".<BR>
"Wańka!" krzyknął na chłopca Asesor po rusku,<BR>
"Tasak mój Sanguszowski pociągnąć na brusku:<BR>
Wiesz, tasak, co od Księcia miałem w podarunku;<BR>
Pas opatrzyć, czy kula jest w każdym ładunku".<BR>
"Strzelby, krzyknęli wszyscy, mieć na pogotowiu!"<BR>
Asesor wołał ciągle: "Ołowiu, ołowiu!<BR>
Formę do kul mam w torbie". - "Do księdza plebana<BR>
Dać znać, dodał pan Sędzia, żeby jutro z rana<BR>
Mszę miał w kaplicy leśnej; króciuchna oferta<BR>
Za myśliwych, msza zwykła świętego Huberta".<BR>
<BR>
Po wydanych rozkazach nastało milczenie;<BR>
Każdy dumał i rzucał dokoła wejrzenie,<BR>
Jak gdyby kogoś szukał; z wolna wszystkich oczy<BR>
Sędziwa twarz Wojskiego ciągnie i jednoczy:<BR>
Znak to był, że szukają na przyszłą wyprawę<BR>
Wodza i że Wojskiemu oddają buławę.<BR>
Wojski powstał, zrozumiał towarzyszów wolę<BR>
I uderzywszy ręką poważnie po stole,<BR>
Pociągnął złocistego z zanadrza łańcuszka,<BR>
Na którym wisiał gruby zegarek jak gruszka.<BR>
"Jutro, rzekł, pół do piątej, przy leśnej kaplicy<BR>
Stawią się bracia strzelcy, wiara obławnicy".<BR>
&nbsp;&nbsp;&nbsp;&nbsp;&nbsp;&nbsp;Rzekł i ruszył od stołu, za nim szedł gajowy;<BR>
Oni obmyślić mają i urządzić łowy.<BR>
<BR>
Tak wodze gdy na jutro bitwę zapowiedzą,<BR>
Żołnierze po obozie broń czyszczą i jedzą,<BR>
Lub na płaszczach i siodłach śpią próżni kłopotu,<BR>
A wodze śród cichego dumają namiotu.<BR>
<BR>
Przerwał się obiad, dzień zszedł na kowaniu koni,<BR>
Karmieniu psów, zbieraniu i czyszczeniu broni,<BR>
U wieczerzy zaledwie kto przysiadł do stoła;<BR>
Nawet strona Kusego z partyją Sokoła<BR>
Przestała dawnym wielkim zatrudniać się sporem:<BR>
Pobrawszy się pod ręce Rejent z Asesorem<BR>
Wyszukują ołowiu. Reszta spracowana<BR>
Szła spać wcześnie, ażeby przebudzić się z rana.<BR>
<BR>
</html>

