
 <!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-2">
<META NAME="konwerter" CONTENT="Ogonki97 1.3">
<META NAME="author" CONTENT="Jarosław Witkowski">
  <META NAME="description" CONTENT="Pan Tadeusz">
<title>Pan Tadeusz-IV księga</title>
<STYLE TYPE='text/css'>
<!--
BODY {margin-left: 80pt; margin-right: 1cm}
P {font-size: 10pt; font-family: 'Arial CE', Arial, Helvetica; font-weight: normal}
-->
</STYLE>


</head>
<FONT SIZE="+3" COLOR="#00008B">KSIĘGA IV</FONT><BR>
<FONT SIZE="+3" COLOR="#DC143C">Dyplomatyka i łowy</FONT>
<BR><I><FONT COLOR="#228B22"><br>
        Zjawisko <A HREF="#papiloty">w papilotach</A> budzi Tadeusza. - Za późne
        <A HREF="#post">postrzeżenie</A> omyłki. - <A HREF="#karczma">Karczma.</A> - <A HREF="#emis">Emisariusz.</A> -
        Zręczne użycie <A HREF="#tabak">tabakiery</A> zwraca dyskusję na
        właściwą drogę. - <A HREF="#mate">Matecznik.</A> - <A HREF="#misio">Niedźwiedź</A>.-
        <A HREF="#niebe">Niebezpieczeństwo</A> Tadeusza i Hrabiego. - Trzy <A HREF="#strzaly">strzały</A>.
        - Spór Sagalasówki z Sanguszkówką, rozstrzygniony na
        stronę <A HREF="#rurka">jednorurki </A>Horeszkowskiej. - <A HREF="#bigos">Bigos.</A> - Wojskiego
        powieść o pojedynku <A HREF="#dd">Dowejki z Domejką</A>, przerwana
        szczuciem <A HREF="#kot">kota.</A> - <A HREF="#koniec">Koniec</A> powieści o Dowejce i Domejce.<br>
</FONT></I>        <br>

Rówienniki litewskich wielkich kniaziów, drzewa<BR>
Białowieży, Świtezi, Ponar, Kuszelewa!<BR>
Których cień spadał niegdyś na koronne głowy<BR>
Groźnego Witenesa, wielkiego Mindowy<BR>
I Giedymina, kiedy na Ponarskiej górze,<BR>
Przy ognisku myśliwskim, na niedźwiedziej skórze<BR>
Leżał, słuchając pieśni mądrego Lizdejki,<BR>
A Wiliji widokiem i szumem Wilejki<BR>
Ukołysany, marzył o wilku żelaznym;<BR>
I zbudzony, za bogów rozkazem wyraźnym<BR>
Zbudował miasto Wilno, które w lasach siedzi<BR>
Jak wilk pośrodku żubrów, dzików i niedźwiedzi.<BR>
Z tego to miasta Wilna, jak z rzymskiej wilczycy,<BR>
Wyszedł Kiejstut i Olgierd, i Olgierdowicy,<BR>
Równie myśliwi wielcy jak sławni rycerze,<BR>
Czyli wroga ścigali, czyli dzikie źwierzę.<BR>
Sen myśliwski nam odkrył tajnie przyszłych czasów,<BR>
Że Litwie trzeba zawsze żelaza i lasów.<BR>
<BR>
Knieje! do was ostatni przyjeżdżał na łowy<BR>
Ostatni król, co nosił kołpak Witoldowy,<BR>
Ostatni z Jagiellonów wojownik szczęśliwy<BR>
I ostatni na Litwie monarcha myśliwy.<BR>
Drzewa moje ojczyste! jeśli niebo zdarzy,<BR>
Bym wrócił was oglądać, przyjaciele starzy,<BR>
Czyli was znajdę jeszcze? czy dotąd żyjecie?<BR>
Wy, koło których niegdyś pełzałem jak dziecię;<BR>
Czy żyje wielki Baublis, w którego ogromie<BR>
Wiekami wydrążonym, jakby w dobrym domie,<BR>
Dwunastu ludzi mogło wieczerzać za stołem?<BR>
Czy kwitnie gaj Mendoga pod farnym kościołem?<BR>
I tam na Ukrainie, czy się dotąd wznosi<BR>
Przed Hołowińskich domem, nad brzegami Rosi,<BR>
Lipa tak rozrośniona, że pod jej cieniami<BR>
Stu młodzieńców, sto panien szło w taniec parami?<BR>
<BR>
Pomniki nasze! ileż co rok was pożera<BR>
Kupiecka, lub rządowa, moskiewska siekiera!<BR>
Nie zostawia przytułku ni leśnym śpiewakom,<BR>
Ni wieszczom, którym cień wasz tak miły jak ptakom.<BR>
Wszak lipa Czarnolaska, na głos Jana czuła,<BR>
Tyle rymów natchnęła! wszak ów dąb gaduła<BR>
Kozackiemu wieszczowi tyle cudów śpiewa!<BR>
<BR>
Ja ileż wam winienem, o domowe drzewa!<BR>
Błahy strzelec, uchodząc szyderstw towarzyszy<BR>
Za chybioną źwierzynę, ileż w waszej ciszy<BR>
Upolowałem dumań, gdy w dzikim ostępie,<BR>
Zapomniawszy o łowach usiadłem na kępie,<BR>
A koło mnie srebrzył się tu mech siwobrody,<BR>
Zlany granatem czarnej, zgniecionej jagody,<BR>
A tam się czerwieniły wrzosiste pagórki,<BR>
Strojne w brusznice jakby w koralów paciorki -<BR>
Wokoło była ciemność; gałęzie u góry<BR>
Wisiały jak zielone, gęste, niskie chmury,<BR>
Wicher kędyś nad sklepem szalał nieruchomym,<BR>
Jękiem, szumami, wyciem, łoskotami, gromem:<BR>
Dziwny, odurzający hałas! mnie się zdało,<BR>
Że tam nad głową morze wiszące szalało.<BR>
<BR>
Na dole jak ruiny miast: tu wywrot dębu<BR>
Wysterka z ziemi na kształt ogromnego zrębu;<BR>
Na nim oparte, jak ścian i kolumn obłamy,<BR>
Tam gałęziste kłody, tu wpół zgniłe tramy,<BR>
Ogrodzone parkanem traw; w środek tarasu<BR>
Zajrzeć straszno, tam siedzą gospodarze lasu,<BR>
Dziki, niedźwiedzie, wilki; u wrót leżą kości<BR>
Na pół zgryzione jakichś nieostrożnych gości.<BR>
Czasem wymkną się w górę przez trawy zielenie,<BR>
Jakby dwa wodotryski, dwa rogi jelenie<BR>
I mignie między drzewa źwierz żółtawym pasem,<BR>
Jak promień, kiedy wpadłszy gaśnie między lasem.<BR>
<BR>
I znowu cichość w dole. Dzięcioł na jedlinie<BR>
Stuka z lekka i dalej odlatuje, ginie,<BR>
Schował się, ale dziobem nie przestaje pukać,<BR>
Jak dziecko, gdy schowane woła, by go szukać.<BR>
Bliżej siedzi wiewiórka, orzech w łapkach trzyma,<BR>
Gryzie go; zawiesiła kitkę nad oczyma,<BR>
Jak pióro nad szyszakiem u kirasyjera;<BR>
Chociaż tak osłoniona, dokoła spoziera;<BR>
Dostrzegłszy gościa skacze gajów tanecznica<BR>
Z drzew na drzewa, miga się jako błyskawica;<BR>
Na koniec w niewidzialny otwór pnia przepada<BR>
Jak wracająca w drzewo rodzime dryjada.<BR>
Znowu cicho.<BR>
<p>Wtem gałąź wstrząsła się trąconaI
<p style="text-indent: 0">&nbsp;pomiędzy jarzębin rozsunione grona<BR>
Kraśniejsze od jarzębin zajaśniały lica:<BR>
To jagód lub orzechów zbieraczka, dziewica;<BR>
W krobeczce z prostej kory podaje zebrane<BR>
Bruśnice świeże, jako jej usta rumiane;<BR>
Obok młodzieniec idzie, leszczynę nagina,<BR>
Chwyta w lot migające orzechy dziewczyna.<BR>
<BR>
Wtem usłyszeli odgłos rogów i psów granie,<BR>
Zgadują, że się ku nim zbliża polowanie,<BR>
I pomiędzy gałęzi gęstwę, pełni trwogi,<BR>
Zniknęli nagle z oczu jako leśne bogi.<BR>
<A NAME="papiloty"><BR>
W Soplicowie ruch wielki; lecz ni psów hałasy,<BR></A>
Ani rżące rumaki, skrzypiące kolasy,<BR>
Ni odgłos trąb dających hasło polowania<BR>
Nie mogły Tadeusza wyciągnąć z posłania;<BR>
Ubrany padłszy w łóżko, spał jak bobak w norze.<BR>
Nikt z młodzieży nie myślił szukać go po dworze,<BR>
Każdy sobą zajęty śpieszył, gdzie kazano;<BR>
O towarzyszu sennym całkiem zapomniano.<BR>
<BR>
On chrapał; słońce w otwór, co śród okienicy<BR>
Wyrznięty był w kształt serca, wpadło do ciemnicy<BR>
Słupem ognistym, prosto sennemu na czoło;<BR>
On jeszcze chciał zadrzemać i kręcił się w koło,<BR>
Chroniąc się blasku, nagle usłyszał stuknienie,<BR>
Przebudził się; wesołe było przebudzenie.<BR>
Czuł się rzeźwym jak ptaszek, z lekkością oddychał,<BR>
Czuł się szczęśliwym, sam się do siebie uśmiechał:<BR>
Myśląc o wszystkim, co mu wczora się zdarzyło,<BR>
Rumienił się i wzdychał, i serce mu biło.<BR>
&nbsp;&nbsp;&nbsp;&nbsp;&nbsp;Spójrzał w okno, o dziwy! w promieni przezroczu,<BR>
W owym sercu, błyszczało dwoje jasnych oczu,<BR>
Szeroko otworzonych, jak zwykle wejrzenie,<BR>
Kiedy z jasności dziennej przedziera się w cienie;<BR>
Ujrzał i małą rączkę, niby wachlarz z boku<BR>
Nadstawioną ku słońcu dla ochrony wzroku,<BR>
Palce drobne, zwrócone na światło różowe,<BR>
Czerwieniły się na wskroś jakby rubinowe;<BR>
Usta widział ciekawe, roztulone nieco,<BR>
I ząbki, co jak perły śród koralów świecą,<BR>
I lica, choć od słońca zasłaniane dłonią<BR>
Różową, same całe jak róże się płonią.<BR>
<A NAME="post"><BR>
Tadeusz spał pod oknem; sam ukryty w cieniu,<BR></A>
Leżąc na wznak, cudnemu dziwił się zjawieniu,<BR>
I miał je tuż nad sobą, ledwie nie na twarzy,<BR>
Nie wiedział, czy to jawa, czyli mu się marzy<BR>
Jedna z tych miłych, jasnych twarzyczek dziecinnych,<BR>
Które pomnim widziane we śnie lat niewinnych.<BR>
Twarzyczka schyliła się - ujrzał, drżąc z bojaźni<BR>
I radości, niestety! ujrzał najwyraźniej,<BR>
Przypomniał, poznał włos ów krótki, jasnozłoty,<BR>
W drobne, jako śnieg białe, zwity papiloty,<BR>
Niby srebrzyste strączki, co od słońca blasku<BR>
Świeciły jak korona na świętych obrazku.<BR>
<BR>
Zerwał się; i widzenie zaraz uleciało,<BR>
Przestraszone łoskotem; czekał, nie wracało!<BR>
Tylko usłyszał znowu trzykrotne stukanie<BR>
I słowa: "Niech Pan wstaje, czas na polowanie,<BR>
Pan zaspał". Skoczył z łóżka i obu rękami<BR>
Pchnął okienicę, że aż trzasła zawiasami<BR>
I rozwarłszy się w obie uderzyła ściany;<BR>
Wyskoczył, patrzył wkoło, zdumiony, zmieszany,<BR>
Nic nie widział, nie dostrzegł niczyjego śladu.<BR>
Niedaleko od okna był parkan od sadu,<BR>
Na nim chmielowe liście i kwieciste wieńce<BR>
Chwiały się; czy je lekkie potrąciły ręce?<BR>
Czy wiatr ruszył? Tadeusz długo patrzył na nie,<BR>
Nie śmiał iść w ogród; tylko wsparł się na parkanie,<BR>
Oczy podniósł i z palcem do ust przyciśnionym<BR>
Kazał sam sobie milczeć, by słowem kwapionym<BR>
Nie rozerwał myślenia; potem w czoło stukał,<BR>
Niby do wspomnień dawnych, uśpionych w nim, pukał,<BR>
Na koniec gryząc palce do krwi się zadrasnął<BR>
I na cały głos: "Dobrze, dobrze mi tak!" wrzasnął.<BR>
<BR>
We dworze, gdzie przed chwilą tyle było krzyku,<BR>
Teraz pusto i głucho jak na mogilniku:<BR>
Wszyscy ruszyli w pole; Tadeusz nadstawił<BR>
Uszu i ręce do nich jak trąbki przyprawił,<BR>
Słuchał, aż mu wiatr przyniósł, wiejący od puszczy,<BR>
Odgłosy trąb i wrzaski polującej tłuszczy.<BR>
<BR>
Koń Tadeusza w stajni czekał osiodłany,<BR>
Wziął więc flintę, skoczył nań i jak opętany<BR>
Pędził ku karczmom, które stały przy kaplicy,<BR>
Kędy mieli się rankiem zebrać obławnicy.<BR>
<A NAME="karczma"><BR>
Dwie chyliły się karczmy po dwóch stronach drogi,<BR</A>>
Oknami wzajem sobie grożąc jako wrogi;<BR>
Stara należy z prawa do zamku dziedzica,<BR>
Nową na złość zamkowi postawił Soplica.<BR>
W tamtej, jak w swym dziedzictwie, rej wodził Gerwazy,<BR>
W tej najwyższe za stołem brał miejsce Protazy.<BR>
&nbsp;&nbsp;&nbsp;&nbsp;&nbsp;Nowa karczma nie była ciekawa z pozoru.<BR>
Stara wedle dawnego zbudowana wzoru,<BR>
Który był wymyślony od tyryjskich cieśli,<BR>
A potem go Żydowie po świecie roznieśli:<BR>
Rodzaj architektury, obcym budowniczym<BR>
Wcale nie znany; my go od Żydów dziedziczym.<BR>
<BR>
Karczma z przodu jak korab, z tyłu jak świątynia:<BR>
Korab, istna Noego czworogranna skrzynia,<BR>
Znany dziś pod prostackim nazwiskiem stodoły;<BR>
Tam różne są zwierzęta, konie, krowy, woły,<BR>
Kozy brodate; w górze zaś ptastwa gromady<BR>
I płazów choć po parze, są też i owady.<BR>
Część tylnia, na kształt dziwnej świątyni stawiona,<BR>
Przypomina z pozoru ów gmach Salomona,<BR>
Który pierwsi ćwiczeni w budowań rzemieśle<BR>
Hiramscy na Syjonie wystawili cieśle.<BR>
Żydzi go naśladują dotąd we swych szkołach,<BR>
A szkoł rysunek widny w karczmach i stodołach.<BR>
Dach z dranic i ze słomy, śpiczasty, zadarty,<BR>
Pogięty jako kołpak żydowski podarty.<BR>
Ze szczytu wytryskają krużganku krawędzie,<BR>
Oparte na drewnianym licznych kolumn rzędzie;<BR>
Kolumny, co jak wielkie architektów dziwo,<BR>
Trwałe, chociaż wpół zgniłe i stawione krzywo<BR>
Jako w wieży pizańskiej, nie podług modelów<BR>
Greckich, bo są bez podstaw i bez kapitelów.<BR>
Nad kolumnami biegą wpółokrągłe łuki,<BR>
Także z drzewa, gotyckiej naśladowstwo sztuki.<BR>
Z wierzchu ozdoby sztuczne, nie rylcem, nie dłutem,<BR>
Ale zręcznie ciesielskim wyrzezane sklutem,<BR>
Krzywe jak szabasowych ramiona świeczników;<BR>
Na końcu wiszą gałki, coś na kształt guzików,<BR>
Które Żydzi modląc się na łbach zawieszają<BR>
I które po swojemu "cyces" nazywają.<BR>
Słowem, z daleka karczma chwiejąca się, krzywa,<BR>
Podobna jest do Żyda, gdy się modląc kiwa:<BR>
Dach jak czapka, jak broda strzecha roztrzęśniona.<BR>
Ściany dymne i brudne jak czarna opona,<BR>
A z przodu rzeźba sterczy jak cyces na czole.<BR>
<BR>
W środku karczmy jest podział jak w żydowskiej szkole:<BR>
Jedna część, pełna izbic ciasnych i podłużnych,<BR>
Służy dla dam wyłącznie i panów podróżnych;<BR>
W drugiej ogromna sala. Koło każdej ściany<BR>
Ciągnie się wielonożny stół wąski, drewniany.<BR>
Przy nim stołki, choć niższe, podobne do stoła<BR>
Jako dzieci do ojca.<BR>
</p>
<DIV ALIGN="RIGHT">
  <p align="left">Na stołkach dokoła</DIV>
<p>
Siedziały chłopy, chłopki, tudzież szlachta drobna,<BR>
Wszyscy rzędem; Ekonom sam siedział z osobna.<BR>
Po rannej mszy z kaplicy, że była niedziela,<BR>
Zabawić się i wypić przyszli do Jankiela.<BR>
Przed każdym już szumiała siwą wódką czarka,<BR>
Ponad wszystkimi z butlą biegała szynkarka.<BR>
W środku arendarz Jankiel, w długim aż do ziemi<BR>
Szarafanie, zapiętym haftkami srebrnemi,<BR>
Rękę jedną za czarny pas jedwabny wsadził,<BR>
Drugą poważnie sobie siwą brodę gładził;<BR>
Rzucając wkoło okiem, rozkazy wydawał,<BR>
Witał wchodzących gości, przy siedzących stawał<BR>
Zagajając rozmowę, kłótliwych zagadzał,<BR>
Lecz nie służył nikomu, tylko się przechadzał.<BR>
Żyd stary i powszechnie znany z poczciwości,<BR>
Od lat wielu dzierżawił karczmę, a nikt z włości,<BR>
Nikt ze szlachty nie zaniósł nań skargi do dworu:<BR>
O cóż skarżyć? miał trunki dobre do wyboru,<BR>
Rachował się ostrożnie, lecz bez oszukaństwa,<BR>
Ochoty nie zabraniał, nie cierpiał pijaństwa,<BR>
Zabaw wielki miłośnik; u niego wesele<BR>
I chrzciny obchodzono; on w każdą niedzielę<BR>
Kazał do siebie ze wsi przychodzić muzyce,<BR>
Przy której i basetla była, i kozice.<BR>
<BR>
Muzykę znał, sam słynął muzycznym talentem;<BR>
Z cymbałami, narodu swego instrumentem,<BR>
Chadzał niegdyś po dworach i graniem zdumiewał<BR>
I pieśniami, bo biegle i uczenie śpiewał.<BR>
Chociaż Żyd, dosyć czystą miał polską wymowę,<BR>
Szczególniej zaś polubił pieśni narodowe;<BR>
Przywoził mnóstwo z każdej za Niemen wyprawy<BR>
Kołomyjek z Halicza, mazurów z Warszawy;<BR>
Wieść, nie wiem czyli pewna, w całej okolicy<BR>
Głosiła, że on pierwszy przywiózł z zagranicy<BR>
I upowszechnił wówczas w tamecznym powiecie<BR>
Ową piosenkę, sławną dziś na całym świecie,<BR>
A którą po raz pierwszy na ziemi Auzonów<BR>
Wygrały Włochom polskie trąby legijonów.<BR>
Talent śpiewania bardzo na Litwie popłaca,<BR>
Jedna miłość u ludzi, wsławia i wzbogaca:<BR>
Jankiel zrobił majątek; syt zysków i chwały,<BR>
Zawiesił dźwięcznostrunne na ścianie cymbały;<BR>
Osiadłszy z dziećmi w karczmie, zatrudniał się szynkiem,<BR>
Przy tym w pobliskim mieście był też podrabinkiem,<BR>
A zawsze miłym wszędzie gościem i domowym<BR>
Doradcą; znał się dobrze na handlu zbożowym,<BR>
Na wicinnym: potrzebna jest znajomość taka<BR>
Na wsi. - Miał także sławę dobrego Polaka.<BR>
<BR>
&nbsp;&nbsp;&nbsp;&nbsp;&nbsp;On pierwszy zgodził kłótnie, często nawet krwawe,<BR>
Między dwiema karczmami: obie wziął w dzierżawę;<BR>
Szanowali go równie i starzy stronnicy<BR>
Horeszkowscy, i słudzy sędziego Soplicy.<BR>
On sam powagę umiał utrzymać nad groźnym<BR>
Klucznikiem Horeszkowskim i kłótliwym Woźnym;<BR>
Przed Jankielem tłumili dawne swe urazy,<BR>
Gerwazy groźny ręką, językiem Protazy.<BR>
<BR>
Gerwazego nie było; ruszył na obławę,<BR>
Nie chcąc, aby tak ważną i trudną wyprawę<BR>
Odbył sam Hrabia, młody i niedoświadczony;<BR>
Poszedł więc z nim dla rady tudzież dla obrony.<BR>
<A NAME="emis"><BR>
Dziś miejsce Gerwazego, najdalsze od progu,<BR>
</A>Między dwiema ławami, w samym karczmy rogu,<BR>
Zwane <I>pokuciem</I>, kwestarz ksiądz Robak zajmował;<BR>
Jankiel go tam posadził; widać, że szanował<BR>
Wysoko Bernardyna, bo skoro dostrzegał<BR>
Ubytek w jego szklance, natychmiast podbiegał<BR>
I rozkazał dolewać lipcowego miodu.<BR>
Słychać, że z Bernardynem znali się za młodu<BR>
Kędyś tam w cudzych krajach. Robak często chadzał<BR>
Nocą do karczmy, tajnie z Żydem się naradzał<BR>
O ważnych rzeczach; słychać było, że towary<BR>
Ksiądz przemycał, lecz potwarz ta niegodna wiary.<BR>
<BR>
Robak wsparty na stole wpółgłośno rozprawiał,<BR>
Tłum szlachty go otaczał i uszy nadstawiał,<BR>
I nosy ku księdzowskiej chylił tabakierze;<BR>
Brano z niej, i kichała szlachta jak możdzerze.<BR>
&nbsp;&nbsp;&nbsp;&nbsp;&nbsp;"Reverendissime, rzekł kichnąwszy Skołuba,<BR>
To mi tabaka, co to idzie aż do czuba;<BR>
Od czasu jak nos dźwigam (tu głasnął nos długi),<BR>
Takiej nie zażywałem (tu kichnął raz drugi);<BR>
Prawdziwa bernardynka, pewnie z Kowna rodem,<BR>
Miasta sławnego w świecie tabaką i miodem.<BR>
Byłem tam lat już..." Robak przerwał mu: "Na zdrowie<BR>
Wszystkim Waszmościom, moi Mościwi Panowie!<BR>
Co się tabaki tycze, hem, ona pochodzi<BR>
Z dalszej strony, niż myśli Skołuba Dobrodziej;<BR>
Pochodzi z Jasnej Góry; księża paulinowie<BR>
Tabakę taką robią w mieście Częstochowie,<BR>
Kędy jest obraz tylu cudami wsławiony<BR>
Bogarodzicy Panny, Królowej Korony<BR>
Polskiej; zowią ją dotąd i Księżną Litewską!<BR>
Koronęć jeszcze dotąd piastuje królewską,<BR>
Lecz na Litewskim Księstwie teraz syzma siedzi! "<BR>
"Z Częstochowy? rzekł Wilbik, byłem tam w spowiedzi,<BR>
Kiedym na odpust chodził lat temu trzydzieście;<BR>
Czy to prawda, że Francuz gości teraz w mieście,<BR>
Że chce kościół rozwalać i skarbiec zabierze,<BR>
Bo to wszystko w <I>Litewskim stoi Kuryjerze?</I>"<BR>
"Nieprawda, rzekł Bernardyn, nie, Pan Najjaśniejszy<BR>
Napoleon katolik jest najprzykładniejszy;<BR>
Wszak go papież namaścił, żyją z sobą w zgodzie<BR>
I nawracają ludzi w francuskim narodzie,<BR>
Który się trochę popsuł; prawda, z Częstochowy<BR>
Oddano wiele srebra na skarb narodowy<BR>
Dla Ojczyzny, dla Polski; sam Pan Bóg tak każe,<BR>
Skarbcem Ojczyzny zawsze są Jego ołtarze;<BR>
Wszakże w Warszawskim Księstwie mamy sto tysięcy<BR>
Wojska polskiego, może wkrótce będzie więcéj,<BR>
A któż wojsko opłaci? czy nie wy, Litwini?<BR>
Wy tylko grosz dajecie do moskiewskiej skrzyni".<BR>
"Kat by dał, krzyknął Wilbik, gwałtem od nas biorą".<BR>
"Oj, Dobrodzieju!" chłopek ozwał się z pokorą,<BR>
Pokłoniwszy się księdzu i skrobiąc się w głowę,<BR>
"Już to szlachcie, to jeszcze bieda przez połowę,<BR>
Lecz nas drą jak na łyka". - "Cham, Skołuba krzyknął,<BR>
Głupi, tobieć to lepiej, tyś, chłopie, przywyknął<BR>
Jak węgorz do odarcia; lecz nam <I>urodzonym</I>,<BR>
Nam wielmożnym, do złotych swobód wzwyczajonym!<BR>
Ach, bracia, wszak to dawniej szlachcic na zagrodzie...<BR>
(&quot;Tak, tak, krzyknęli wszyscy: rowny wojewodzie!&quot;)<BR>
Dziś nam szlachectwa przeczą, każą nam drabować<BR>
Papiery i szlachectwa papierem probować".<BR>
"Jeszcze Waszeci mniejsza, zawołał Juraha,<BR>
Waszeć z pradziadów chłopów uszlachcony szlacha,<BR>
Ale ja, z kniaziów! pytać u mnie o patenta,<BR>
Kiedym został szlachcicem? sam Bóg to pamięta!<BR>
Niechaj Moskal w las idzie pytać się dębiny,<BR>
Kto jej dał patent rosnąć nad wszystkie krzewiny".<BR>
"Kniaziu, rzekł Żagiel, świeć Waść baki lada komu,<BR>
Tu znajdziesz pono mitry i w niejednym domu".<BR>
"Waść ma krzyż w herbie, wołał Podhajski, to skryta<BR>
Aluzyja, że w rodzie bywał neofita".<BR>
"Fałsz! przerwał Birbasz, przecież ja z tatarskich hrabiów<BR>
Pochodzę, a mam krzyże nad herbem Korabiów".<BR>
"Poraj, krzyknął Mickiewicz, z mitrą w polu złotym,<BR>
Herb książęcy, Stryjkowski gęsto pisze o tym".<BR>
<A NAME="tabak"><BR>
Za czym wielkie powstały w całej karczmie szmery;<BR></A>
Ksiądz Bernardyn uciekł się do swej tabakiery,<BR>
W kolej częstował mówców, gwar zaraz ucichnął,<BR>
Każdy zażył przez grzeczność i kilkakroć kichnął.<BR>
Bernardyn korzystając z przerwy mówił daléj :<BR>
"Oj, wielcy ludzie od tej tabaki kichali!<BR>
Czy uwierzycie Państwo, że z tej tabakiery<BR>
Pan jenerał Dąbrowski zażył razy cztery?"<BR>
"Dąbrowski?" zawołali. - "Tak, tak, on jenerał;<BR>
Byłem w obozie, gdy on Gdańsk Niemcom odbierał,<BR>
Miał coś pisać; bojąc się, ażeby nie zasnął,<BR>
Zażył, kichnął, dwakroć mię po ramieniu klasnął:<BR>
&quot;Księże Robaku, mówił, Księże Bernardynie,<BR>
Obaczymy się w Litwie, może nim rok minie;<BR>
Powiedz Litwinom, niech mię czekają z tabaką<BR>
Częstochowską, nie biorę innej, tylko taką&quot;".<BR>
<BR>
Mowa Księdza wzbudziła takie zadziwienie,<BR>
Taką radość, że całe huczne zgromadzenie<BR>
Milczało chwilę; potem na pół ciche słowa<BR>
Powtarzano: "Tabaka z Polski? Częstochowa?<BR>
Dąbrowski? z ziemi włoskiej?" - aż na koniec razem,<BR>
Jakby myśl z myślą, wyraz sam zbiegł się z wyrazem,<BR>
Wszyscy jedynogłośnie, jak na dane hasło,<BR>
Krzyknęli: "Dąbrowskiego! " Wszystko razem wrzasło,<BR>
Wszystko się uścisnęło: chłop z tatarskim hrabią,<BR>
Mitra z Krzyżem, Poraje z Gryfem i z Korabią;<BR>
Zapomnieli wszystkiego, nawet Bernardyna,<BR>
Tylko śpiewali krzycząc: "Wódki, miodu, wina!"<BR>
<BR>
Długo się przysłuchiwał ksiądz Robak piosence,<BR>
Na koniec chciał ją przerwać; wziął w obiedwie ręce<BR>
Tabakierkę, kichaniem melodyję zmieszał<BR>
I nim się nastroili, tak mówić pośpieszał:<BR>
baczcież, co się wewnątrz tabakierki dzieje".<BR>
Tu, wycierając chustką zabrudzone denko,<BR>
Pokazał malowaną armiję, malenką<BR>
Jak rój much; w środku jeden człowiek na rumaku,<BR>
Wielki jako chrząszcz, siedział, pewnie wódz orszaku;<BR>
Spinał konia, jak gdyby chciał skakać w niebiosa,<BR>
Jednę rękę na cuglach, drugą miał u nosa.<BR>
"Przypatrzcie się, rzekł Robak, tej groźnej postawie,<BR>
Zgadnijcie, czyja?" - Wszyscy patrzyli ciekawie.-<BR>
"Wielki to człowiek, Cesarz, ale nie Moskali,<BR>
Ich carowie tabaki nigdy nie bierali".<BR>
"Wielki człowiek, zawołał Cydzik, a w kapocie?<BR>
Ja myśliłem, że wielcy ludzie chodzą w złocie,<BR>
Bo u Moskalów lada jenerał, Mospanie,<BR>
To tak świeci się w złocie jak szczupak w szafranie".<BR>
"Ba, przerwał Rymsza, przecież widziałem za młodu<BR>
Kościuszkę, naczelnika naszego narodu:<BR>
Wielki człowiek! a chodził w krakowskiej sukmanie,<BR>
To jest czamarce". - "W jakiej czamarce, Mospanie?<BR>
Odparł Wilbik, to przecież zwano taratatką".<BR>
"Ale tamta z fręzlami, ta jest całkiem gładką"<BR>
Krzyknął Mickiewicz; - zatem wszczynały się swary<BR>
O różnych taratatki kształtach i czamary.<BR>
<BR>
Przemyślny Robak widząc, że się tak rozpryska<BR>
Rozmowa, jął ją znowu zbierać do ogniska,<BR>
Do swojej tabakiery; częstował, kichali,<BR>
Życzyli sobie zdrowia, on rzecz ciągnął dalej:<BR>
"Gdy cesarz Napoleon w potyczce zażywa<BR>
Raz po raz, to znak pewny, że bitwę wygrywa;<BR>
Na przykład pod Austerlic; Francuzi tak stali<BR>
Z armatami, a na nich biegła ćma Moskali;<BR>
Cesarz patrzył i milczał; co Francuzi strzelą,<BR>
To Moskale pułkami jak trawa się ścielą.<BR>
Pułk za pułkiem cwałował i spadał z kulbaki;<BR>
Co pułk spadnie, to Cesarz zażyje tabaki;<BR>
Aż w końcu Aleksander, ze swoim braciszkiem<BR>
Konstantym i z niemieckim cesarzem Franciszkiem,<BR>
W nogi z pola; więc Cesarz widząc, że po walce,<BR>
Spojrzał na nich, zaśmiał się i otrząsnął palce.<BR>
Otoż, jeśli kto z Panów, coście tu przytomni,<BR>
Będzie w wojsku Cesarza, niech to sobie wspomni".<BR>
<BR>
"Ach! zawołał Skołuba, mój Księże Kwestarzu!<BR>
Kiedyż to będzie! wszak to ile w kalendarzu<BR>
Jest świąt, na każde święto Francuzów nam wróżą;<BR>
Wygląda człek, wygląda, aż się oczy mrużą,<BR>
A Moskal jak nas trzymał, tak trzyma za szyję;<BR>
Pono nim słońce wnidzie, rosa oczy wyje".<BR>
<BR>
"Mospanie, rzekł Bernardyn, babska rzecz narzekać,<BR>
A żydowska rzecz ręce założywszy czekać,<BR>
Nim kto w karczmę zajedzie i do drzwi zapuka;<BR>
Z Napoleonem pobić Moskalów nie sztuka.<BR>
Jużci on Szwabom skórę trzy razy wymłócił,<BR>
Brzydkie Prusactwo zdeptał, Anglików wyrzucił<BR>
Het za morze, Moskalom zapewne wygodzi;<BR>
Ale co stąd wyniknie, wie Asan Dobrodziéj?<BR>
Oto szlachta litewska wtenczas na koń wsiędzie<BR>
I szable weźmie, kiedy bić się z kim nie będzie;<BR>
Napoleon, sam wszystkich pobiwszy, nareszcie<BR>
Powie: &quot;Obejdę się ja bez was, kto jesteście?&quot;<BR>
Więc nie dość gościa czekać, nie dość i zaprosić,<BR>
Trzeba czeladkę zebrać i stoły pownosić,<BR>
A przed ucztą potrzeba dom oczyścić z śmieci;<BR>
Oczyścić dom, powtarzam, oczyścić dom, dzieci! "<BR>
<BR>
&nbsp;&nbsp;&nbsp;&nbsp;&nbsp;Nastąpiło milczenie, potem głosy w tłumie:<BR>
"Jakże to dom oczyścić? jak to Ksiądz rozumie?<BR>
Jużci my wszystko zrobim, na wszystko gotowi,<BR>
Tylko niech Ksiądz Dobrodziej jaśniej się wysłowi".<BR>
<BR>
Ksiądz poglądał za okno, przerwawszy rozmowę;<BR>
Ujrzał coś ciekawego, z okna wytknął głowę,<BR>
Po chwili rzekł powstając: "Dziś czasu nie mamy,<BR>
Potem o tem obszerniej z sobą pogadamy;<BR>
Jutro będę dla sprawy w powiatowym mieście<BR>
I do Waszmościów z drogi zajadę po kweście".<BR>
<BR>
"Niech też do Niehrymowa Ksiądz na nocleg zdąży,<BR>
Rzekł Ekonom, rad będzie Księdzu pan Chorąży;<BR>
Wszakże na Litwie stare powiada przysłowie:<BR>
Szczęśliwy człowiek, jako kwestarz w Niehrymowie!"<BR>
"I do nas, rzekł Zubkowski, wstąp, jeżeli łaska;<BR>
Znajdzie się tam półsztuczek płótna, masła faska,<BR>
Baran lub krówka; wspomnij, Księże, na te słowa:<BR>
Szczęśliwy człowiek, trafił jak ksiądz do Zubkowa".<BR>
"I do nas" rzekł Skołuba. - "Do nas", Terajewicz,<BR>
"Żaden bernardyn głodny nie wyszedł z Pucewicz".<BR>
Tak cała szlachta prośbą i obietnicami<BR>
Przeprowadzała Księdza; on już był za drzwiami.<BR>
<BR>
On już pierwej przez okno ujrzał Tadeusza,<BR>
Który leciał gościńcem, w cwał, bez kapelusza,<BR>
Z głową schyloną, bladym, posępnym obliczem,<BR>
A konia ustawicznie bodł i kropił biczem.<BR>
Ten widok bardzo księdza Bernardyna zmieszał;<BR>
Więc za młodzieńcem kroki szybkimi pośpieszał<A NAME="mate"><BR>
Do wielkiej puszczy, która, jako oko sięga,<BR>
</A>Czerniła się na całym brzegu widnokręga.<BR>
<BR>
&nbsp;&nbsp;&nbsp;&nbsp;&nbsp;Któż zbadał puszcz litewskich przepastne krainy,<BR>
Aż do samego środka, do jądra gęstwiny?<BR>
Rybak ledwie u brzegów nawiedza dno morza;<BR>
Myśliwiec krąży koło puszcz litewskich łoża,<BR>
Zna je ledwie po wierzchu, ich postać, ich lice,<BR>
Lecz obce mu ich wnętrzne serca tajemnice:<BR>
Wieść tylko albo bajka wie, co się w nich dzieje.<BR>
Bo gdybyś przeszedł bory i podszyte knieje,<BR>
Trafisz w głębi na wielki wał pniów, kłód, korzeni,<BR>
Obronny trzęsawicą, tysiącem strumieni<BR>
I siecią zielsk zarosłych, i kopcami mrowisk,<BR>
Gniazdami os, szerszeniów, kłębami wężowisk.<BR>
Gdybyś i te zapory zmógł nadludzkim męstwem,<BR>
Dalej spotkać się z większym masz niebezpieczeństwem;<BR>
Dalej co krok czyhają, niby wilcze doły,<BR>
Małe jeziorka, trawą zarosłe na poły,<BR>
Tak głębokie, że ludzie dna ich nie dośledzą<BR>
(Wielkie jest podobieństwo, że diabły tam siedzą).<BR>
Woda tych studni sklni się, plamista rdzą krwawą.<BR>
A z wnętrza ciągle dymi zionąc woń plugawą,<BR>
Od której drzewa wkoło tracą liść i korę;<BR>
Łyse, skarłowaciałe, robaczliwe, chore,<BR>
Pochyliwszy konary mchem kołtunowate<BR>
I pnie garbiąc brzydkimi grzybami brodate,<BR>
Siedzą wokoło wody, jak czarownic kupa<BR>
Grzejąca się nad kotłem, w którym warzą trupa.<BR>
<BR>
Za tymi jeziorkami już nie tylko krokiem,<BR>
Ale daremnie nawet zapuszczać się okiem;<BR>
Bo tam już wszystko mglistym zakryte obłokiem,<BR>
Co się wiecznie ze trzęskich oparzelisk wznosi.<BR>
A za tą mgłą na koniec (jak wieść gminna głosi)<BR>
Ciągnie się bardzo piękna, żyzna okolica,<BR>
Główna królestwa zwierząt i roślin stolica.<BR>
W niej są złożone wszystkich drzew i ziół nasiona,<BR>
Z których się rozrastają na świat ich plemiona;<BR>
W niej, jak w arce Noego, z wszelkich zwierząt rodu<BR>
Jedna przynajmniej para chowa się dla płodu.<BR>
W samym środku (jak słychać) mają swoje dwory<BR>
Dawny Tur, Żubr i Niedźwiedź, puszcz imperatory.<BR>
Około nich na drzewach gnieździ się Ryś bystry<BR>
I żarłoczny Rosomak, jak czujne ministry;<BR>
Dalej zaś, jak podwładni szlachetni wasale,<BR>
Mieszkają Dziki, Wilki i Łosie rogale.<BR>
Nad głowami Sokoły i Orłowie dzicy,<BR>
Żyjący z pańskich stołów, dworscy zausznicy.<BR>
Te pary zwierząt głowne i patryjarchalne,<BR>
Ukryte w jądrze puszczy, światu niewidzialne,<BR>
Dzieci swe ślą dla osad za granicę lasu,<BR>
A sami we stolicy używają wczasu;<BR>
Nie giną nigdy bronią sieczną ani palną,<BR>
Lecz starzy umierają śmiercią naturalną.<BR>
Mają też i swój smętarz, kędy bliscy śmierci,<BR>
Ptaki składają pióra, czworonogi sierci.<BR>
Niedźwiedź, gdy zjadłszy zęby strawy nie przeżuwa,<BR>
Jeleń zgrzybiały, gdy już ledwie nogi suwa,<BR>
Zając sędziwy, gdy mu już krew w żyłach krzepnie,<BR>
Kruk, gdy już posiwieje, sokoł, gdy oślepnie,<BR>
Orzeł, gdy mu dziób stary tak się w kabłąk skrzywi,<BR>
Że zamknięty na wieki już gardła nie żywi,<BR>
Idą na smętarz. Nawet mniejszy zwierz, raniony<BR>
Lub chory, bieży umrzeć w swe ojczyste strony.<BR>
Stąd to w miejscach dostępnych, kędy człowiek gości,<BR>
Nie znajdują się nigdy martwych zwierząt kości.<BR>
Słychać, że tam w stolicy, między zwierzętami<BR>
Dobre są obyczaje, bo rządzą się sami;<BR>
Jeszcze cywilizacją ludzką nie popsuci,<BR>
Nie znają praw własności, która świat nasz kłóci,<BR>
Nie znają pojedynków ni wojennej sztuki.<BR>
Jak ojce żyły w raju, tak dziś żyją wnuki,<BR>
Dzikie i swojskie razem, w miłości i zgodzie,<BR>
Nigdy jeden drugiego nie kąsa ni bodzie.<BR>
Nawet gdyby tam człowiek wpadł, chociaż niezbrojny,<BR>
Toby środkiem bestyi przechodził spokojny;<BR>
One by nań patrzyły tym wzrokiem zdziwienia,<BR>
Jakim w owym ostatnim, szóstym dniu stworzenia<BR>
Ojce ich pierwsze, co się w ogrójcu gnieździły,<BR>
Patrzyły na Adama, nim się z nim skłóciły.<BR>
Szczęściem, człowiek nie zbłądzi do tego ostępu,<BR>
Bo Trud i Trwoga, i Śmierć bronią mu przystępu.<BR>
<BR>
Czasem tylko w pogoni zaciekłe ogary,<BR>
Wpadłszy niebacznie między bagna, mchy i jary,<BR>
Wnętrznej ich okropności rażone widokiem,<BR>
Uciekają skowycząc, z obłąkanym wzrokiem;<BR>
I długo potem, ręką pana już głaskane,<BR>
Drżą jeszcze u nóg jego strachem opętane.<BR>
Te puszcz stołeczne, ludziom nie znane tajniki<BR>
W języku swoim strzelcy zowią: mateczniki.<BR>
<A NAME="misio"><BR>
Głupi niedźwiedziu! gdybyś w mateczniku siedział,<BR>
</A>Nigdy by się o tobie Wojski nie dowiedział;<BR>
Ale czyli pasieki zwabiła cię wonność,<BR>
Czy uczułeś do owsa dojrzałego skłonność,<BR>
Wyszedłeś na brzeg puszczy, gdzie się las przerzedził,<BR>
I tam zaraz leśniczy bytność twą wyśledził,<BR>
I zaraz obsaczniki, chytre nasłał szpiegi,<BR>
By poznać, gdzie popasasz i gdzie masz noclegi;<BR>
Teraz Wojski z obławą, już od matecznika<BR>
Postawiwszy szeregi, odwrót ci zamyka.<BR>
<BR>
Tadeusz się dowiedział, że niemało czasu<BR>
Już przeszło, jak ogary wpadły w otchłań lasu.<BR>
<BR>
Cicho; - próżno myśliwi natężają ucha;<BR>
Próżno, jak najciekawszej mowy, każdy słucha<BR>
Milczenia, długo w miejscu nieruchomy czeka;<BR>
Tylko muzyka puszczy gra do nich z daleka.<BR>
Psy nurtują po puszczy jak pod morzem nurki.<BR>
A strzelcy obróciwszy do lasu dwururki<BR>
Patrzą Wojskiego: ukląkł, ziemię uchem pyta;<BR>
Jako w twarzy lekarza wzrok przyjaciół czyta<BR>
Wyrok życia lub zgonu miłej im osoby,<BR>
Tak strzelcy, ufni w sztuki Wojskiego sposoby,<BR>
Topili w nim spojrzenia nadziei i trwogi.<BR>
"Jest! jest!" wyrzekł półgłosem, zerwał się na nogi.<BR>
On słyszał! oni jeszcze słuchali - nareszcie<BR>
Słyszą: jeden pies wrzasnął, potem dwa, dwadzieście,<BR>
Wszystkie razem ogary rozpierzchnioną zgrają<BR>
Doławiają się, wrzeszczą, wpadli na trop, grają,<BR>
Ujadają. Już nie jest to powolne granie<BR>
Psów goniących zająca, lisa albo łanie,<BR>
Lecz wciąż wrzask krótki, częsty, ucinany, zjadły;<BR>
To nie na ślad daleki ogary napadły,<BR>
Na oko gonią, - nagle ustał krzyk pogoni,<BR>
Doszli zwierza - wrzask znowu, skowyt, - zwierz się broni<BR>
I zapewne kaleczy, śród ogarów grania<BR>
Słychać coraz to częściej jęk psiego konania.<BR>
<BR>
Strzelcy stali, i każdy ze strzelbą gotową<BR>
Wygiął się jak łuk naprzód, z wciśnioną w las głową;<BR>
Nie mogą dłużej czekać! Już ze stanowiska<BR>
Jeden za drugim zmyka i w puszczę się wciska;<BR>
Chcą pierwsi spotkać zwierza: choć Wojski ostrzegał,<BR>
Choć Wojski stanowiska na koniu obiegał,<BR>
Krzycząc, że czy kto prostym chłopem, czy paniczem,<BR>
Jeżeli z miejsca zejdzie, dostanie w grzbiet smyczem.<BR>
Nie było rady! wszyscy pomimo zakazu<BR>
W las pobiegli, trzy strzelby huknęły od razu,<BR>
Potem wciąż kanonada, aż głośniej nad strzały<BR>
Ryknął niedźwiedź i echem napełnił las cały.<BR>
Ryk okropny! boleści, wściekłości, rozpaczy;<BR>
Za nim wrzask psów, krzyk strzelców, trąby dojeżdżaczy<BR>
Grzmiały ze środka puszczy; strzelcy - ci w las śpieszą,<BR>
Tamci kurki odwodzą, a wszyscy się cieszą;<BR>
Jeden Wojski w żałości, krzyczy, że chybiono.<BR>
Strzelcy i obławnicy poszli jedną stroną<BR>
Na przełaj zwierza, między ostępem i puszczą;<BR>
A niedźwiedź, odstraszony psów i ludzi tłuszczą,<BR>
Zwrócił się nazad w miejsca mniej pilnie strzeżone<BR>
Ku polom, skąd już zeszły strzelcy rozstawione,<BR>
Gdzie tylko pozostali z mnogich łowczych szyków<BR>
Wojski, Tadeusz, Hrabia, z kilką obławników.<BR>
<<A NAME="niebe">BR>
Tu las był rzadszy; słychać z głębi ryk, trzask łomu,<BR>
Aż z gęstwy, jak z chmur, wypadł niedźwiedź na kształt gromu;<BR>
</A>Wkoło psy gonią, straszą, rwą; on wstał na nogi<BR>
Tylne i spojrzał wkoło, rykiem strasząc wrogi,<BR>
I przednimi łapami to drzewa korzenie,<BR>
To pniaki osmalone, to wrosłe kamienie<BR>
Rwał, waląc w psów i w ludzi; aż wyłamał drzewo,<BR>
Kręcąc nim jak maczugą na prawo, na lewo,<BR>
Runął wprost na ostatnich strażników obławy,<BR>
Hrabię i Tadeusza: oni bez obawy<BR>
Stoją w kroku, na źwierza wytknęli flint rury,<BR>
Jako dwa konduktory w łono ciemnej chmury;<BR>
Aż oba jednym razem pociągnęli kurki<BR>
(Niedoświadczeni), razem zagrzmiały dwururki;<BR>
Chybili; niedźwiedź skoczył, oni tuż utkwiony<BR>
Oszczep jeden chwycili czterema ramiony,<BR>
Wydzierali go sobie; spojrzą, aż tu z pyska<BR>
Wielkiego, czerwonego dwa rzędy kłów błyska,<BR>
I łapa z pazurami już się na łby spuszcza;<BR>
Pobledli, w tył skoczyli, i gdzie rzadnie puszcza,<BR>
Zmykali; zwierz za nimi wspiął się, już pazury<BR>
Zahaczał, chybił, podbiegł, wspiął się znów do góry<BR>
I czarną łapą sięgał Hrabiego włos płowy.<BR>
Zdarłby mu czaszkę z mozgów jak kapelusz z głowy,<A NAME="strzaly"><BR>
Gdy Asesor z Rejentem wyskoczyli z boków,<BR>
</A>A Gerwazy biegł z przodu o jakie sto kroków,<BR>
Z nim Robak, choć bez strzelby - i trzej w jednej chwili<BR>
Jak gdyby na komendę razem wystrzelili.<BR>
Niedźwiedź wyskoczył w górę jak kot przed chartami<BR>
I głową na dół runął, i czterma łapami<BR>
Przewróciwszy się młyńcem, cielska krwawe brzemię<BR>
Waląc tuż pod Hrabiego, zbił go z nóg na ziemię.<BR>
Jeszcze ryczał, chciał jeszcze powstać, gdy nań wsiadły<BR>
Rozjuszona Strapczyna i Sprawnik zajadły.<BR>
<BR>
Swój róg bawoli, długi, cętkowany, kręty<BR>
Jak wąż boa, oburącz do ust go przycisnął,<BR>
Wzdął policzki jak banię, w oczach krwią zabłysnął,<BR>
Zasunął wpół powieki, wciągnął w głąb pół brzucha<BR>
I do płuc wysłał z niego cały zapas ducha,<BR>
I zagrał: róg jak wicher, wirowatym dechem<BR>
Niesie w puszczę muzykę i podwaja echem.<BR>
Umilkli strzelcy, stali szczwacze zadziwieni<BR>
Mocą, czystością, dziwną harmoniją pieni.<BR>
Starzec cały kunszt, którym niegdyś w lasach słynął,<BR>
Jeszcze raz przed uszami myśliwców rozwinął;<BR>
Napełnił wnet, ożywił knieje i dąbrowy,<BR>
Jakby psiarnię w nie wpuścił i rozpoczął łowy.<BR>
Bo w graniu była łowów historyja krótka:<BR>
Zrazu odzew dźwięczący, rześki: to pobudka;<BR>
Potem jęki po jękach skomlą: to psów granie;<BR>
A gdzieniegdzie ton twardszy jak grzmot: to strzelanie.<BR>
<BR>
Tu przerwał, lecz róg trzymał; wszystkim się zdawało,<BR>
Że Wojski wciąż gra jeszcze, a to echo grało.<BR>
<BR>
Zadął znowu; myśliłbyś, że róg kształty zmieniał<BR>
I że w ustach Wojskiego to grubiał, to cieniał,<BR>
Udając głosy zwierząt: to raz w wilczą szyję<BR>
Przeciągając się, długo, przeraźliwie wyje,<BR>
Znowu jakby w niedźwiedzie rozwarłszy się garło,<BR>
Ryknął; potem beczenie żubra wiatr rozdarło.<BR>
<BR>
Tu przerwał, lecz róg trzymał; wszystkim się zdawało,<BR>
Że Wojski wciąż gra jeszcze, a to echo grało.<BR>
Wysłuchawszy rogowej arcydzieło sztuki,<BR>
Powtarzały je dęby dębom, bukom buki.<BR>
<BR>
Dmie znowu: jakby w rogu były setne rogi,<BR>
Słychać zmieszane wrzaski szczwania, gniewu, trwogi,<BR>
Strzelców, psiarni i zwierząt; aż Wojski do góry<BR>
Podniósł róg, i tryumfu hymn uderzył w chmury.<BR>
<BR>
Tu przerwał, lecz róg trzymał; wszystkim się zdawało,<BR>
Że Wojski wciąż gra jeszcze, a to echo grało.<BR>
Ile drzew, tyle rogów znalazło się w boru,<BR>
Jedne drugim pieśń niosą jak z choru do choru.<BR>
I szła muzyka coraz szersza, coraz dalsza,<BR>
Coraz cichsza i coraz czystsza, doskonalsza,<BR>
Aż znikła gdzieś daleko, gdzieś na niebios progu!<BR>
<BR>
Wojski obiedwie ręce odjąwszy od rogu<BR>
Rozkrzyżował; róg opadł, na pasie rzemiennym<BR>
Chwiał się. Wojski z obliczem nabrzmiałym, promiennym,<BR>
Z oczyma wzniesionymi, stał jakby natchniony,<BR>
Łowiąc uchem ostatnie znikające tony.<BR>
A tymczasem zagrzmiało tysiące oklasków,<BR>
Tysiące powinszowań i wiwatnych wrzasków.<BR>
<BR>
Uciszono się z wolna i oczy gawiedzi<BR>
Zwróciły się na wielki, świeży trup niedźwiedzi:<BR>
Leżał krwią opryskany, kulami przeszyty,<BR>
Piersiami w gęszcze trawy wplątany i wbity,<BR>
Rozprzestrzenił szeroko przednie krzyżem łapy,<BR>
Dyszał jeszcze, wylewał strumień krwi przez chrapy,<BR>
Otwierał jeszcze oczy, lecz głowy nie ruszy;<BR>
Pjawki Podkomorzego dzierżą go pod uszy,<BR>
Z lewej strony Strapczyna, a z prawej zawisał<BR>
Sprawnik i dusząc gardziel krew czarną wysysał.<BR>
<A NAME="rurka"><BR>
Za czym Wojski rozkazał kij żelazny włożyć<BR></A>
Psom między zęby i tak paszczęki roztworzyć.<BR>
Kolbami przewrócono na wznak zwierza zwłoki<BR>
I znów trzykrotny wiwat uderzył w obłoki.<BR>
<BR>
"A co? krzyknął Asesor kręcąc strzelby rurą,<BR>
A co? fuzyjka moja? górą nasi, górą!<BR>
A co? fuzyjka moja? niewielka ptaszyna,<BR>
A jak się popisała? to jej nie nowina,<BR>
Nie puści ona na wiatr żadnego ładunku,<BR>
Od książęcia Sanguszki mam ją w podarunku".<BR>
Tu pokazywał strzelbę przedziwnej roboty,<BR>
Choć maleńką, i zaczął wyliczać jej cnoty.<BR>
"Ja biegłem, przerwał Rejent otarłszy pot z czoła,<BR>
Biegłem tuż za niedźwiedziem; a pan Wojski woła:<BR>
&quot;Stój na miejscu&quot;; jak tam stać, niedźwiedź w pole wali<BR>
Rwąc z kopyta jak zając, coraz dalej, dalej,<BR>
Aż mi ducha nie stało, dobiec ni nadziei,<BR>
Aż spojrzę w prawo: sadzi, a tu rzadko w kniei,<BR>
Jak też wziąłem na oko, postójże, marucha!<BR>
Pomyśliłem, i basta: ot, leży bez ducha;<BR>
Tęga strzelba, prawdziwa to Sagalasówka,<BR>
Napis: &quot;Sagalas London á Bałabanówka&quot;".<BR>
(Sławny tam mieszkał ślusarz Polak, który robił<BR>
Polskie strzelby, ale je po angielsku zdobił)".<BR>
"Jak to, parsknął Asesor, do kroćset niedźwiedzi!<BR>
To to niby Pan zabił? co też to Pan bredzi?"<BR>
"Słuchaj no, odparł Rejent, tu, Panie, nie śledztwo,<BR>
Tu obława; tu wszystkich wezwiem na świadectwo".<BR>
<BR>
Więc kłótnia między zgrają wszczęła się zawzięta,<BR>
Ci stronę Asesora, ci brali Rejenta;<BR>
O Gerwazym nie wspomniał nikt, bo wszyscy biegli<BR>
Z boków, i co się z przodu działo, nie postrzegli.<BR>
Wojski głos zabrał: "Teraz jest przynajmniej za co,<BR>
Bo to, Panowie, nie jest ów szarak ladaco,<BR>
To niedźwiedź, tu już nie żal poszukać odwetu,<BR>
Czy szarpetyną, czyli nawet z pistoletu;<BR>
Spór wasz trudno pogodzić, więc dawnym zwyczajem<BR>
Na pojedynek nasze pozwolenie dajem.<BR>
Pamiętam, za mych czasów żyło dwóch sąsiadów,<BR>
Oba ludzie uczciwi, szlachta z prapradziadów,<BR>
Mieszkali po dwóch stronach nad rzeką Wilejką,<BR>
Jeden zwał się Domeyko, a drugi Doweyko.<BR>
Do niedźwiedzicy oba razem wystrzelili:<BR>
Kto zabił, trudno dociec, strasznie się skłócili<BR>
I przysięgli strzelać się przez niedźwiedzią skórę:<BR>
To mi to po szlachecku, prawie rura w rurę.<BR>
Pojedynek ten wiele narobił hałasu;<BR>
Pieśni o nim śpiewano za owego czasu.<BR>
Ja byłem sekundantem; jak się wszystko działo,<BR>
Opowiem od początku historyję całą".<BR>
<BR>
Nim Wojski zaczął mówić, Gerwazy spór zgodził;<BR>
On niedźwiedzia z uwagą dokoła obchodził,<BR>
Nareszcie dobył tasak, rozciął pysk na dwoje<BR>
I w tylcu głowy, mózgu rozkroiwszy słoje,<BR>
Znalazł kulę, wydobył, suknią ochędożył,<BR>
Przymierzył do ładunku, do flinty przyłożył;<BR>
A potem, dłoń podnosząc i kulę na dłoni:<BR>
"Panowie, rzekł, ta kula nie jest z waszej broni,<BR>
Ona z tej Horeszkowskiej wyszła jednorurki<BR>
(Tu podniósł flintę starą, obwiązaną w sznurki),<BR>
Lecz nie ja wystrzeliłem. O, trzeba tam było<BR>
Odwagi; straszno wspomnieć, w oczach mi się ćmiło!<BR>
<BR>
Bo prosto biegli ku mnie oba paniczowie,<BR>
A niedźwiedź z tyłu już, już, na Hrabiego głowie,<BR>
Ostatniego z Horeszków! chociaż po kądzieli.<BR>
Jezus Maria! krzyknąłem; i Pańscy anieli<BR>
Zesłali mi na pomoc księdza Bernardyna.<BR>
On nas wszystkich zawstydził; oj, dzielny księżyna !<BR>
Gdym drżał, gdym się do cyngla dotknąć nie ośmielił,<BR>
On mi z rąk flintę wyrwał, wycelił, wystrzelił:<BR>
Między dwie głowy strzelić! sto kroków! nie chybić!<BR>
I w sam środek paszczęki! tak mu zęby wybić!<BR>
Panowie! długo żyję, jednego widziałem<BR>
Człowieka, co mógł takim popisać się strzałem.<BR>
Ów głośny niegdyś u nas z tylu pojedynków,<BR>
Ów, co korki kobietom wystrzelał z patynków,<BR>
Ów łotr nad łotry, sławny w czasy wiekopomne,<BR>
Ów Jacek, <I>vulgo</I> Wąsal; nazwiska nie wspomnę:<BR>
Ale mu nie czas teraz dojeżdżać niedźwiedzi;<BR>
Pewnie po same wąsy hultaj w piekle siedzi.<BR>
Chwała Księdzu! dwom ludziom on życie ocalił,<BR>
Może i trzem; Gerwazy nie będzie się chwalił,<BR>
Ale gdyby ostatnie z krwi Horeszków dziecię<BR>
Wpadło w bestyi paszczę, nie byłbym na świecie,<BR>
I moje by tam stare pogryzł niedźwiedź kości;<BR>
Pójdź, Księże, wypijemy zdrowie Jegomości".<BR>
<BR>
Próżno szukano Księdza; wiedzą tylko tyle,<BR>
Że po zabiciu źwierza zjawił się na chwilę,<BR>
Poskoczył ku Hrabiemu i Tadeuszowi,<BR>
A widząc, że obadwa cali są i zdrowi,<BR>
Podniosł ku niebu oczy, cicho pacierz zmówił,<BR>
I pobiegł w pole szybko, jakby go kto łowił.<BR>
<BR>
Tymczasem na Wojskiego rozkaz pęki wrzosu,<BR>
Suche chrusty i pniaki rzucono do stosu;<BR>
Bucha ogień, wyrasta szara sosna dymu<BR>
I rozszerza się w górze na kształt baldakimu.<BR>
Nad płomieniem oszczepy złożono w koziołki,<BR>
Na grotach zawieszono brzuchate kociołki;<BR>
Z wozów niosą jarzyny, mąki i pieczyste,<BR>
I chleb.<BR>
</p>
<DIV ALIGN="RIGHT">Sędzia otworzył puzderko zamczyste,</DIV>
W którym rzędami flaszek białe sterczą głowy;<BR>
Wybiera z nich największy kufel kryształowy<BR>
(Dostał go Sędzia w darze od księdza Robaka),<BR>
Wódka to gdańska, napój miły dla Polaka;<BR>
"Niech żyje! krzyknął Sędzia, w górę wznosząc flaszę,<BR>
Miasto Gdańsk, niegdyś nasze, będzie znowu nasze!"<BR>
I lał srebrzysty likwor w kolej, aż na końcu<BR>
Zaczęło złoto kapać i błyskać na słońcu.<BR>
<A NAME="bigos"><BR>
W kociołkach bigos grzano; w słowach wydać trudno<BR>
</A>Bigosu smak przedziwny, kolor i woń cudną;<BR>
Słów tylko brzęk usłyszy i rymów porządek,<BR>
Ale treści ich miejski nie pojmie żołądek.<BR>
Aby cenić litewskie pieśni i potrawy,<BR>
Trzeba mieć zdrowie, na wsi żyć, wracać z obławy.<BR>
<BR>
Przecież i bez tych przypraw potrawą nie lada<BR>
Jest bigos, bo się z jarzyn dobrych sztucznie składa.<BR>
Bierze się doń siekana, kwaszona kapusta,<BR>
Która, wedle przysłowia, sama idzie w usta;<BR>
Zamknięta w kotle, łonem wilgotnym okrywa<BR>
Wyszukanego cząstki najlepsze mięsiwa;<BR>
I praży się, aż ogień wszystkie z niej wyciśnie<BR>
Soki żywne, aż z brzegów naczynia war pryśnie<BR>
I powietrze dokoła zionie aromatem.<BR>
<BR>
Bigos już gotów. Strzelcy z trzykrotnym wiwatem,<BR>
Zbrojni łyżkami, biegą i bodą naczynie,<BR>
Miedź grzmi, dym bucha, bigos jak kamfora ginie,<BR>
Zniknął, uleciał; tylko w czeluściach saganów<BR>
Wre para, jak w kraterze zagasłych wulkanów.<BR>
<BR>
&nbsp;&nbsp;&nbsp;&nbsp;&nbsp;Kiedy się już do woli napili, najedli,<BR>
Zwierza na wóz złożyli, sami na koń siedli,<BR>
Radzi wszyscy, rozmowni, oprócz Asesora<BR>
I Rejenta; ci byli gniewliwsi niż wczora,<BR>
Kłócąc się o zalety, ten swej Sanguszkówki,<BR>
A ten bałabanowskiej swej Sagalasówki.<BR>
Hrabia też i Tadeusz jadą nieweseli,<BR>
Wstydząc się, że chybili i że się cofnęli:<BR>
Bo na Litwie kto źwierza wypuści z obławy,<BR>
Długo musi pracować, nim poprawi sławy.<BR>
<BR>
Hrabia mówił, że pierwszy do oszczepu godził<BR>
I że spotkaniu z zwierzem Tadeusz przeszkodził;<BR>
Tadeusz utrzymywał, że będąc silniejszy<BR>
I do robienia ciężkim oszczepem zręczniejszy,<BR>
Chciał wyręczyć Hrabiego; tak sobie niekiedy<BR>
Przymawiali śród gwaru i wrzasku czeredy.<BR>
<A NAME="dd"><BR>
Wojski jechał pośrodku; staruszek szanowny<BR></A>
Wesoły był nadzwyczaj i bardzo rozmowny;<BR>
Chcąc kłótników zabawić i do zgody dowieść,<BR>
Kończył im o Doweyce i Domeyce powieść:<BR>
"Asesorze, jeżeli chciałem, byś z Rejentem<BR>
Pojedynkował, nie myśl, że jestem zawziętym<BR>
Na krew ludzką; broń Boże! chciałem was zabawić,<BR>
Chciałem wam komedyję niby to wyprawić,<BR>
Wznowić koncept, który ja, lat temu czterdzieście,<BR>
Wymyśliłem - przedziwny! - Wy młodzi jesteście,<BR>
Nie pamiętacie o nim, lecz za moich czasów<BR>
Głośny był od tej puszczy do poleskich lasów.<BR>
<BR>
"Domeyki i Doweyki wszystkie sprzeciwieństwa<BR>
Pochodziły, rzecz dziwna, z nazwisk podobieństwa<BR>
Bardzo niewygodnego. Bo gdy w czas sejmików<BR>
Przyjaciele Doweyki skarbili stronników,<BR>
Szepnął ktoś do szlachcica: &quot;Daj kreskę Doweyce!&quot;,<BR>
A ten nie dosłyszawszy dał kreskę Domeyce.<BR>
Gdy na uczcie wniósł zdrowie marszałek Rupeyko:<BR>
&quot;Wiwat Doweyko!&quot; - drudzy krzyknęli: &quot;Domeyko!&quot;<BR>
A kto siedział w pośrodku, nie trafił do ładu,<BR>
Zwłaszcza przy niewyraźnej mowie w czas obiadu.<BR>
<BR>
"Gorzej było; raz w Wilnie jakiś szlachcic pjany<BR>
Bił się w szable z Domeyką i dostał dwie rany;<BR>
Potem ów szlachcic, z Wilna wracając do domu,<BR>
Dziwnym trafem z Doweyką zjechał się u promu;<BR>
Gdy więc na jednym promie płynęli Wilejką,<BR>
Pyta sąsiada: kto on? - Odpowie: &quot;Doweyko&quot;.<BR>
Nie czekając, dobywa rapier spod kirejki:<BR>
Czach, czach, i za Domeykę podciął wąs Doweyki.<BR>
<BR>
Wreszcie, jak na dobitkę, trzeba jeszcze było,<BR>
Żeby na polowaniu tak się wydarzyło,<BR>
Że stali blisko siebie oba imiennicy<BR>
I do jednej strzelili razem niedźwiedzicy.<BR>
Prawda, że po ich strzale upadła bez duchu,<BR>
Ale już pierwej niosła z dziesiątek kul w brzuchu;<BR>
Strzelby z jednym kalibrem miało wiele osób,<BR>
Kto zabił niedźwiedzicę? dojdźże! jaki sposób?<BR>
<BR>
"Tu już krzyknęli: &quot;Dosyć! trzeba raz rzecz skończyć,<BR>
Bóg nas czy diabeł złączył, trzeba się rozłączyć:<BR>
Dwóch nas, jak dwóch słońc, pono zanadto na świecie&quot;<BR>
A więc do szerpetynek i stają na mecie.<BR>
Oba szanowni ludzie; co ich szlachta godzą,<BR>
To oni na się jeszcze zapalczywiej godzą.<BR>
Zmienili broń; od szabel szło na pistolety,<BR>
Stają, krzyczym, że nadto przybliżyli mety;<BR>
Oni na złość, przysięgli przez niedźwiedzią skórę<BR>
Strzelać się, śmierć niechybna! prawie rura w rurę;<BR>
Oba tęgo strzelali. - &quot;Sekunduj, Hreczecha!&quot;<BR>
&quot;Zgoda, rzekłem, niech zaraz dół wykopie klecha:<BR>
Bo taki spór nie może skończyć się na niczym;<BR>
Lecz bijcie się szlacheckim trybem, nie rzeźniczym,<BR>
Dosyć już mety zbliżać, widzę, żeście zuchy;<BR>
Chcecie strzelać się rury oparłszy na brzuchy?<BR>
Ja nie pozwolę; zgoda, że na pistolety;<BR>
Lecz strzelać się nie z dalszej ani z bliższej mety<BR>
Jak przez skórę niedźwiedzią; ja rękami memi<BR>
Jako sekundant skórę rozciągnę na ziemi,<BR>
I ja sam was ustawię. Waść po jednej stronie<BR>
Stanie na końcu pyska, a Waść na ogonie,&quot;<BR>
Zgoda! wrzaśli; czas? - jutro; miejsce? - karczma Usza.<BR>
Rozjechali się. Ja zaś do Wirgilijusza..."<BR>
<A NAME="kot"><BR>
Tu Wojskiemu przerwał krzyk: "Wyczha!" Tuż spod koni<BR>
</A>Smyknął szarak; już Kusy, już go Sokoł goni.<BR>
Psy wzięto na obławę wiedząc, że z powrotem<BR>
Na polu łatwo można napotkać się z kotem;<BR>
Bez smyczy szły przy koniach; gdy kota spostrzegły,<BR>
Wprzód nim strzelcy poszczuli, już za nim pobiegły.<BR>
Rejent też i Asesor chcieli końmi natrzeć,<BR>
Lecz Wojski wstrzymał krzycząc: "Wara! stać i patrzeć;<BR>
Nikomu krokiem ruszyć z miejsca nie dozwolę,<BR>
Stąd widzim wszyscy dobrze, zając idzie w pole".<BR>
W istocie, kot czuł z tyłu myśliwych i psiarnie,<BR>
Rwał w pole, słuchy wytknął jak dwa różki sarnie,<BR>
Sam szarzał się nad rolą długi, wyciągnięty,<BR>
Skoki pod nim sterczały, jakby cztery pręty,<BR>
Rzekłbyś, że ich nie rusza, tylko ziemię trąca<BR>
Po wierzchu, jak jaskółka wodę całująca.<BR>
Pył za nim, psy za pyłem; z daleka się zdało,<BR>
Że zając, pył i charty jedne tworzą ciało:<BR>
Jakby jakaś przez pole suwała się żmija,<BR>
Kot jak głowa, pył z tyłu jakby modra szyja,<BR>
A psami jak podwójnym ogonem wywija.<BR>
<BR>
Rejent, Asesor patrzą, otworzyli usta,<BR>
Dech wstrzymali; wtem Rejent pobladnął jak chusta,<BR>
Zbladł i Asesor, widzą - fatalnie się dzieje,<BR>
Owa żmija im dalej, tym bardziej dłużeje,<BR>
Już rwie się wpół, już znikła owa szyja pyłu,<BR>
Głowa już blisko lasu, ogony - gdzie z tyłu!<BR>
Głowa niknie, raz jeszcze jakby kto kutasem<BR>
Mignął: w las wpadła; ogon urwał się pod lasem.<BR>
<BR>
Biedne psy, ogłupiałe biegały pod gajem,<BR>
Zdawały się naradzać, oskarżać nawzajem;<BR>
Wreszcie wracają, z wolna skacząc przez zagony,<BR>
Spuściły uszy, tulą do brzucha ogony<BR>
I przybiegłszy, ze wstydu nie śmieją wznieść oczu,<BR>
I zamiast iść do panów, stały na uboczu.<BR>
<BR>
Rejent spuścił ku piersiom zasępione czoło,<BR>
Asesor rzucał okiem, ale niewesoło,<BR>
Potem zaczęli oba słuchaczom wywodzić:<BR>
Jak ich charty bez smycza nie nawykły chodzić,<BR>
Jak kot znienacka wypadł, jak źle był poszczuty<BR>
Na roli, gdzie psom chyba trzeba by wdziać buty,<BR>
Tak pełno wszędzie głazów i ostrych kamieni.<BR>
<BR>
&nbsp;&nbsp;&nbsp;&nbsp;&nbsp;Mądrze rzecz wyłuszczali szczwacze doświadczeni:<BR>
Myśliwi z tych mów wiele mogliby korzystać,<BR>
Lecz nie słuchali pilnie; ci zaczęli świstać,<BR>
Ci śmiać się w głos, ci, mając niedźwiedzia w pamięci,<BR>
Gadali o nim, świeżą obławą zajęci.<BR>
<BR>
Wojski ledwie raz okiem za zającem rzucił,<BR>
Widząc, że uciekł, głowę obojętnie zwrócił<A NAME="koniec"><BR>
I kończył rzecz przerwaną: "Na czym więc stanąłem?<BR>
</A>Aha! na tym, że obu za słowo ująłem,<BR>
Iż będą strzelali się przez niedźwiedzią skórę.<BR>
Szlachta w krzyk: &quot;Toż śmierć pewna! prawie rura w rurę!&quot;<BR>
A ja w śmiech, bo mnie uczył mój przyjaciel Maro,<BR>
Że skóra źwierza nie jest lada jaką miarą.<BR>
Wszak wiecie Waćpanowie, jak królowa Dydo<BR>
Przypłynęła do Libów i tam z wielką biédą<BR>
Wytargowała sobie taki ziemi kawał,<BR>
Który by się wołową skórą nakryć dawał;<BR>
Na tym kawałku ziemi stanęła Kartago!<BR>
Więc ja to sobie w nocy rozbieram z uwagą.<BR>
<BR>
"Ledwie dniało, już z jednej strony taradejką<BR>
Jedzie Doweyko, z drugiej na koniu Domeyko.<BR>
Patrzą, aż tu przez rzekę leży most kosmaty,<BR>
Pas ze skóry niedźwiedziej porzniętej na szmaty.<BR>
Postawiłem Doweykę na źwierza ogonie<BR>
Z jednej strony, Domeykę zaś na drugiej stronie.<BR>
&quot;Pukajcie teraz, rzekłem, choć przez całe życie,<BR>
Lecz póty was nie spuszczę, aż się pogodzicie&quot;.<BR>
Oni w złość; a tu szlachta kładnie się na ziemi<BR>
Od śmiechu, a ja z księdzem słowy poważnemi<BR>
Nuż im z Ewanieliji, z statutów dowodzić;<BR>
Nie ma rady: - śmieli się i musieli zgodzić.<BR>
<BR>
&nbsp;&nbsp;&nbsp;&nbsp;&nbsp;"Spór ich potem w dozgonną przyjaźń się zamienił,<BR>
I Doweyko się z siostrą Domeyki ożenił,<BR>
Domeyko pojął siostrę szwagra, Doweykównę,<BR>
Podzielili majątek na dwie części równe,<BR>
A w miejscu, gdzie się zdarzył tak dziwny przypadek,<BR>
Pobudowawszy karczmę, nazwali Niedźwiadek".<BR>
</html>

